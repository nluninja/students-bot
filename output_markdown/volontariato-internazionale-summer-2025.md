# Pagina: https://studenticattolica.unicatt.it/volontariato-internazionale-summer-2025

## Profondità: 2

[Volontariato Internazionale](volontariato)



# Volontariato internazionale

![](Volontariato_Atenas_2.jpg)

![](Volontariato_Atenas_3.jpg)

![](Volontariato_Atenas_4.jpg)

![](Volontariato_Atenas.jpg)

![](Volontariato_Cape%20Town_2.jpg)

![](Volontariato_Cape%20Town_3.jpg)

![](Volontariato_Cape%20Town_4.jpg)

![](Volontariato_Cape%20Town_5.jpg)

![](Volontariato_Cape%20Town_6.jpg)

![](Volontariato_Cape%20Town.jpg)

![](Volontariato_Lisbona.jpg)

![](Volontariato_Livingstone_2.jpg)

![](Volontariato_Livingstone_5.jpg)

![](Volontariato_Livingstone.jpg)

## Summer 2025

**Le iscrizioni sono attualmente chiuse; riapriranno a partire da novembre 2025 per partenze a luglio-agosto 2026.**

Il programma **International Volunteering** consente di prendere parte in prima persona a progetti di cooperazione, sviluppo e supporto all’interno di comunità locali.

Il programma è organizzato in collaborazione con due enti partner, **World Endeavors** e **International Volunteer HQ**, agenzie specializzate nell’organizzazione dei programmi di volontariato internazionale.

#### Per chi – prerequisiti

Il programma è rivolto a tutti gli studenti e neolaureati (entro i 12 mesi dalla laurea) di Università Cattolica.

Non è richiesta esperienza pregressa nell’ambito del volontariato, dovrai solo dimostrare una buona conoscenza della lingua inglese.

Non è necessario essere in possesso di una certificazione, né sostenere test di inglese. La competenza linguistica sarà valutata dopo la chiusura delle iscrizioni direttamente dai nostri partner.

#### Quando ci si iscrive?

Chiusura iscrizioni: **5 marzo 2025**

#### Quando si parte?

I progetti possono avere una **durata di 2, 3 o 4 settimane**, a scelta dello studente, con le seguenti date di partenza:

* Opzione 1: partenza a metà luglio
* Opzione 2: partenza a fine luglio
* Opzione 3: partenze a metà agosto

Consulta le pagine delle destinazioni di seguito per verificare le date esatte di partenza e rientro per ogni destinazione.

#### Destinazioni

[Costa Rica](destinazioni-e-progetti-costa-rica) [Guatemala](summer-2025-guatemala) [Indonesia](destinazioni-e-progetti-indonesia) [Perù](summer-2025-peru) [Portogallo](destinazioni-e-progetti-portogallo) [Sri Lanka](destinazioni-e-progetti-sri-lanka) [Sudafrica](destinazioni-e-progetti-sudafrica) [Tanzania - Arusha](summer-2025-tanzania-arusha) [Tanzania - Zanzibar](destinazioni-e-progetti-tanzania) [Thailandia](destinazioni-e-progetti-thailandia) [Vietnam](destinazioni-e-progetti-vietnam) [Zambia](destinazioni-e-progetti-zambia)

#### Borse di studio

Sono disponibili

* 15 borse di studio da € 1.350 per le destinazioni in partnership con World Endeavors
* 15 borse di studio da € 300 per le destinazioni in partnership con HQ

Le borse di studio saranno assegnate sulla base del **merito accademico** ed erogate come **rimborso al rientro dal programma**. Per fare domanda per una borsa di studio basta iscriversi al programma. Le borse di studio verranno assegnate, dopo la chiusura delle iscrizioni, sulla base del merito accademico (media degli esami, numero di CFU, voto di laurea triennale se disponibile).

Nell’assegnazione verrà data precedenza agli studenti e alle studentesse UC rispetto a neolaureati e neolaureate UC.

#### Costi

Il costo totale del programma **varia sia in base alla destinazione che alla durata** del progetto di volontariato.

**Il costo include:**

* orientamento e supporto in fase di iscrizione al progetto di volontariato
* assistenza nella fase prima della partenza
* numero di emergenza di Cattolica International attivo 24/7 durante la permanenza all’estero
* referente locale
* servizio di pick-up all’arrivo all’aeroporto
* attività di volontariato per 20 o 30 ore alla settimana
* alloggio in appartamenti, residence o presso famiglie locali
* pasti, dove specificato
* assicurazione sanitaria per la durata del programma e Safety App
* attestazione di partecipazione e descrizione dell’attività svolta
* sessione di self-assessment al rientro “Welcome Back: unpack your experience!”a cura di Cattolica International

**Sono invece esclusi dal costo del programma:**

* volo a/r
* spese relative all’ottenimento del visto laddove richiesto
* eventuali spese relative ai vaccini
* quanto non espressamente specificato nel paragrafo precedente

Per tutte le destinazioni sono previsti i seguenti costi:

* **Application fee € 35** non rimborsabile – richiesta in fase di iscrizione al programma
* **Deposit fee € 200**: richiesta dopo la chiusura delle iscrizioni a conferma della volontà di proseguire nell’iscrizione
* **Costo del programma** da versare direttamente a World Endeavors o HQ, una volta confermata l’idoneità a partecipare.

Consulta le pagine delle destinazioni per tutti i dettagli sui costi.

#### Riconoscimento CFU

Tutti gli studenti che svolgeranno l’attività di volontariato come prima esperienza dall’estero riceveranno al rientro dal programma 1 CFU sovrannumerario per Attività Internazionale.

In aggiunta, è possibile verificare la possibilità che l’attività di volontariato all’estero possa essere riconosciuta come **Stage curricolare** rivolgendosi ai **Tutor di stage della propria Facoltà**.

I contatti dei Tutor di stage sono disponibili online nella sezione del sito della propria Facoltà.

Per gli studenti della Facoltà di Scienze Linguistiche è anche possibile verificare la possibilità di riconoscimento dei CFU di Attività Formative/Altre attività.

Ogni altra ipotesi di riconoscimento deve essere vagliata pre-partenza con i [referenti accademici della propria Facoltà](https://studenticattolica.unicatt.it/informazioni-utili-approvazione-esami).

#### Assicurazione e Safety App

È inclusa nel programma l’attivazione del pacchetto “Student Safety Package” che comprende:

* una copertura assicurativa valida per l’intera durata del programma all’estero
* l’attivazione della Safety APP, un’applicazione finalizzata alla gestione dei casi di emergenza.

[Leggi tutti i dettagli](https://studenticattolica.unicatt.it/informazioni-utili-universita-cattolica-student-safety-package)

### Come iscriversi al programma?

1. [**Partecipa ad un’info-session**](https://txunicatt.my.salesforce-sites.com/events/targetX_eventsb__events#/esr?eid=a12Tj000002eaV3IAI)   
     
   Organizzeremo delle session in presenza e da remoto.  
   Partecipa per capire quale potrebbe essere la destinazione più adatta per te, per conoscere i nostri partner e i Worldbounders, studenti e studentesse della Cattolica che hanno svolto il programma nelle scorse edizioni.  
     
   Se non puoi partecipare a nessuno dei giorni fissati, non preoccuparti, il nostro ufficio è disponibile per fissare dei colloqui individuali. Scrivi un’email a [programmi.internazionali@unicatt.it](mailto:programmi.internazionali@unicatt.it) e richiedi un appuntamento individuale!
2. **Consulta le pagine delle destinazioni** e scegli il progetto che preferisci
3. **[Completa l’application online](https://mobilita-outgoing.unicatt.it/outgoing/)**: in fase di application ti verrà richiesto l’upload di CV, Lettera Motivazionale e il pagamento dell’application fee di € 35 – non rimborsabile.

**Facoltà di Medicina e Chirurgia:**[leggi le modalità di iscrizione](Volontariato%20internazionale_2025.pdf)

#### Dopo la chiusura delle iscrizioni

Dopo circa una settimana dalla chiusura delle iscrizioni riceverai comunicazione via email circa l’**esito delle assegnazioni delle borse di studio**.

Nel frattempo, Cattolica International invierà la tua candidatura e i tuoi documenti al provider responsabile della destinazione che hai selezionato. Dopo l'invio della tua candidatura, sarai invitato dal provider a prendere parte alla **prima call conoscitiva, in lingua inglese**, per chiarire eventuali dubbi relativi al progetto o alla destinazione che hai selezionato e per verificare la competenza linguistica.

Ti invitiamo a svolgere la call **quanto prima**.

Tutti gli studenti che confermano la propria iscrizione saranno convocati ad una **prima riunione di orientamento**. La riunione si svolgerà nelle settimane successive la chiusura delle iscrizioni e per quella data è fondamentale aver scelto in modo definitivo la destinazione e il progetto di volontariato per cui ci si vuole candidare.  La partecipazione alle riunioni di orientamento è obbligatoria.

Nel corso delle settimane successive alla chiusura delle iscrizioni ogni studente riceverà la conferma definitiva relativamente al progetto di volontariato in cui verrà inserito; solo allora sarà possibile procedere con l’acquisto del volo.

Circa un mese prima della data prevista di partenza, ogni studente riceverà ulteriori dettagli in merito all’alloggio.

### Contatti

**Cattolica International - MILANO**  
Tel: 02 7234 5252  
@: [info.outbound@unicatt.it](mailto:info.outbound@unicatt.it)

**Cattolica International - BRESCIA**  
Tel: 030 2406 250  
@: [ucsc.international-bs@unicatt.it](mailto:ucsc.international-bs@unicatt.it)

**Cattolica International - PIACENZA**  
Tel: 0523 599 107  
@: [programmi.internazionali-pc@unicatt.it](mailto:programmi.internazionali-pc@unicatt.it)

**Cattolica International - ROMA**  
Tel: +39 06 3015 5819  
@: [ucsc.international-rm@unicatt.it](mailto:ucsc.international-rm@unicatt.it)

[Summer 2025](#submenu__wrapper "Summer 2025")

* [Summer programmes](summer-programs-e-corsi-di-lingua-summer-programs "Summer programmes")
  [Apri/chiudi navigazione](#asub-20afc0c6-fd0a-4a76-8c7b-e14f646f3438 "Apri/chiudi navigazione")
  + [Destinazioni](summer-programs-destinazioni "Destinazioni")
  + [Prerequisiti](summer-programs-prerequisiti "Prerequisiti")
  + [Approvazione CFU](informazioni-utili-approvazione-esami "Approvazione CFU")
  + [FAQ](summer-programs-faq "FAQ")
  + [Get Ready Seminars – Summer Programmes](summer-programmes-get-ready-seminars-summer-programmes "Get Ready Seminars – Summer Programmes ")
* [Corsi di lingua all'estero](summer-programs-e-corsi-di-lingua-corsi-di-lingua-all-estero "Corsi di lingua all'estero")
  [Apri/chiudi navigazione](#asub-16d3a189-ddff-494d-87d2-efc492c36f89 "Apri/chiudi navigazione")
  + [Dublino: corso di lingua + stage](corsi-di-lingua-all-estero-dublino-corso-di-lingua-stage "Dublino: corso di lingua + stage")
  + [Cinese - BLCU](corsi-di-lingua-all-estero-cinese-blcu "Cinese - BLCU")
  + [Corsi personalizzati - Keiron Education](corsi-di-lingua-all-estero-corsi-personalizzati "Corsi personalizzati - Keiron Education")
* [Tesi all'estero](stage-e-tesi-all-estero-tesi-all-estero "Tesi all'estero")
* [Volontariato Internazionale](volontariato "Volontariato Internazionale")
  [Apri/chiudi navigazione](#asub-7a023ab7-8e7f-42c1-8e89-8049a1403631 "Apri/chiudi navigazione")
  + [Partenze individuali - HQ](volontariato-internazionale-partenze-individuali-hq "Partenze individuali - HQ")
  + [Summer 2025](volontariato-internazionale-summer-2025 "Summer 2025")
* [Faculty-led programmes](short-programmes-faculty-led-programmes "Faculty-led programmes")
  [Apri/chiudi navigazione](#asub-7939f1d2-1f30-44c3-ae05-622f04cf32d2 "Apri/chiudi navigazione")
  + [Full immersion trip - Montana, USA](faculty-led-programmes-full-immersion-trip-montana-usa "Full immersion trip - Montana, USA")
  + [Silicon Valley Immersion Program – University of San Francisco, USA](faculty-led-programmes-silicon-valley-immersion-program-university-of-san-francisco-usa "Silicon Valley Immersion Program – University of San Francisco, USA")
  + [32nd Annual International IRCLAMA Colloquium](faculty-led-programmes-32nd-annual-international-irclama-colloquium "32nd Annual International IRCLAMA Colloquium")

[Contattaci](home-contatti "Contattaci")