# Pagina: https://studenticattolica.unicatt.it/informazioni-utili-universita-cattolica-student-safety-package

## Profondità: 2

[Esperienze all'estero](home-esperienze-all-estero)



# Informazioni utili

## Università Cattolica “Student Safety Package”

##### Il servizio

Gli studenti che partecipano ad un programma promosso da Cattolica International sono tenuti a stipulare e sottoscrivere lo “Student Safety Package”.

Il Pacchetto comprende:

* Copertura assicurativa valida per l'intera durata del programma all'estero
* App "Safety Check Students"

Il costo varia tra € 80 e € 100, a seconda della tipologia di programma di mobilità (in taluni casi potrebbe essere già incluso nel costo). Tutte le informazioni relative alle modalità di sottoscrizione saranno fornite prima della partenza secondo modalità che saranno segnalate ai partecipanti dei programmi.

##### Assicurazione internazionale AXA

Leggi le condizioni di polizza:

**USA, Canada e Messico:**

[Italian version](Condizioni%20di%20assicurazione_100578298_OUTGOING_USA.pdf)  [English version](OUTGOING%20Condizioni%20di%20assicurazione%20USA%20Canada%20Mexico.pdf)

**Mondo:**

[Italian version](Condizioni%20di%20assicurazione_100578223_OUTGOING_WLD.pdf)   [English version](OUTGOING%20Condizioni%20di%20assicurazione%20World.pdf)

##### L’app Safety Check Students

L’app “Safety Check Students” è nata per gestire i casi di emergenza.

Tramite l’app, durante il proprio periodo all’estero, lo studente può:

* Attivare una chiamata d’emergenza verso:
  + Un cellulare italiano gestito da Università Cattolica raggiungibile 24/7
  + Le autorità locali
  + Compagnia assicurativa
* Essere localizzato tramite GPS in caso di emergenza ed essere contattato tramite la chat dell’app

Per garantire l’attivazione ed il funzionamento dell’App è necessario che ogni studente:

1. accetti di attivare sempre i servizi di geolocalizzazione e di ricezione notifiche (non solo durante l’utilizzo dell’app stessa) sul proprio smartphone
2. esprima il proprio consenso al trattamento dei dati forniti
3. non disinstalli l’app mentre si trova all’estero

La mancata attivazione dell’app e dei relativi servizi (notifiche e geolocalizzazione) o la sua disinstallazione prima del termine del programma impediranno ad Università Cattolica di comunicare con lo studente in caso di emergenza ed impediranno ad esso di beneficiare dei servizi.

##### In caso di emergenza

In situazioni di crisi\* Università Cattolica:

* si attiva al fine di valutare ed implementare gli interventi che appaiono appropriati per fronteggiare l’evento
* si impegna a contattare tramite l’app gli studenti geolocalizzati nell’area interessata dalla situazione di crisi, al fine di verificare la situazione contingente
* definisce il quadro puntuale dell’accaduto, fornendo una rappresentazione dei possibili sviluppi, raccogliendo informazioni da più fonti, quali eventuali ospedali e autorità intervenute ed eventualmente conoscenti degli studenti
* in caso di aggressione o violenza subita, valuta la possibilità di informare le autorità di polizia locale, ove le stesse non siano già state coinvolte
* in caso di grave pericolo per la vita dello studente, informa la più vicina rappresentanza diplomatica del paese di origine dello studente e definisce con le rappresentanze diplomatiche le responsabilità in merito alle azioni da intraprendere (ad es. rimpatrio)
* in caso di ricovero ospedaliero, agevola la comunicazione con il centro operativo dell’assicurazione dello studente, verifica che l’ospedale e i referenti dell’assicurazione siano reciprocamente e adeguatamente informati e che eventuale documentazione aggiuntiva sia stata inviata/sottoscritta, ove necessario, dalla famiglia dello studente
* contatta le figure/strutture competenti dell’università/ente ospitante (tutor, responsabile dei progetti internazionali, ecc.) per informare circa la situazione dello studente, affinché lo stesso possa ricevere il più opportuno supporto
* comunica con la persona indicata in fase di iscrizione come “persona da contattare in caso di emergenza”.

*\* Ovvero in caso di eventi di particolare rilevanza o criticità (anche non ancora verificatisi ma le cui probabilità di accadimento risultino significative) che possano coinvolgere lo studente quali ad esempio: incidenti sui mezzi di trasporto, incidenti nei luoghi di studio o alloggio (cedimenti strutturali, incendi, allagamenti, ecc.), malattie, gravi abusi di sostanze psicotrope o alcool, crimini e/o violenze, eventi socio-politici, atti di terrorismo o eversivi, catastrofi naturali, o altre cause accidentali da cui possono scaturire rischi per la salute fisica, mentale o psicologica, arresti o fermi da parte delle autorità locali, gravi disagi logistici (ad es. alloggio inutilizzabile, impossibilità di spostamento, isolamento, ecc.), scomparse, decessi.*

[Leggi l'informativa relativa al trattamento dei dati personali](goabroad-Informativa_trattamento_dati_personali.pdf)

[Università Cattolica “Student Safety Package”](#submenu__wrapper "Università Cattolica “Student Safety Package”")

* [Scholarship esterne](informazioni-utili-scholarship-esterne "Scholarship esterne")
* [Info sessions sui programmi internazionali](informazioni-utili-info-sessions-sui-programmi-internazionali "Info sessions sui programmi internazionali")
* [Università Cattolica “Student Safety Package”](informazioni-utili-universita-cattolica-student-safety-package "Università Cattolica “Student Safety Package”")
* [Buddy Program](informazioni-utili-buddy-program "Buddy Program")
* [Approvazione esami](informazioni-utili-approvazione-esami "Approvazione esami  ")
  [Apri/chiudi navigazione](#asub-50cd4ed9-31fd-4f55-bc5a-a67ce1c9f674 "Apri/chiudi navigazione")
  + [Al rientro](approvazione-esami-al-rientro "Al rientro")
* [Contattaci](informazioni-utili-contattaci "Contattaci")
* [Scarica la brochure della tua facoltà](informazioni-utili-scarica-la-brochure-della-tua-facolta "Scarica la brochure della tua facoltà")
* [International week](international-week "International week")
* [Cattolica International Badge](informazioni-utili-cattolica-international-badge-2 "Cattolica International Badge")

[Contattaci](home-contatti "Contattaci")