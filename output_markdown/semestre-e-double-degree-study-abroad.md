# Pagina: https://studenticattolica.unicatt.it/semestre-e-double-degree-study-abroad

## Profondità: 2

[Esperienze all'estero](home-esperienze-all-estero)



# Study Abroad

**I BANDI PER PARTIRE IL 2 sem. 2025/26 SONO APERTI FINO AL 20 MAGGIO 2025!**

Con il network Study Abroad gli studenti di Università Cattolica potranno candidarsi per alcuni **Atenei tra i migliori al mondo**.

Il programma apre due volte all’anno: in ottobre / novembre per partenze nel 1° semestre dell’anno accademico successivo e a marzo / aprile per partenze nel 2° semestre dell’anno accademico successivo.

#### Info sessions

Partecipa ad una info session per conoscere tutti i dettagli:

[Guarda le date e registrati](https://txunicatt.my.salesforce-sites.com/events/targetX_eventsb__events#/esr?eid=a12Tj000002pslBIAQ)

#### Riconoscimento Esami Esteri

Una volta ricevuta conferma della propria destinazione, è responsabilità di ciascuno studente sottoporre le **richieste di approvazione esami**. Sarà pertanto necessario:

1. Seguire le indicazioni della propria Facoltà e consultare lo storico esami se presente in Icatt
2. Leggere attentamente le indicazioni accademiche specifiche per ogni destinazione, contenute nelle note / flyer o sui siti web degli Atenei esteri (non sempre è consentito l’accesso all’intera offerta formativa)
3. Partecipare alle riunioni con i referenti delle singole Facoltà.

L’ottenimento dell’approvazione di un esame da parte dei docenti referenti in Cattolica non garantisce automaticamente l’accesso al corso presso l’Ateneo estero, in quanto:

1. il corso all’estero potrebbe esaurire i posti disponibili o essere cancellato/spostato di semestre: si consiglia di proporre più esami possibili per l’approvazione
2. è necessario verificare di soddisfare eventuali prerequisiti di accesso ai corsi esteri
3. verificare che gli esami Cattolica di cui si richiede approvazione possano essere inseriti nel piano studi, nel rispetto delle regole del proprio corso di laurea.

NB: è necessario superare l’esame all’estero, la frequenza del corso non è sufficiente ai fini del riconoscimento.

[VAI AI REGOLAMENTI DI FACOLTÀ](https://studenticattolica.unicatt.it/informazioni-utili-approvazione-esami)

#### Borse di studio e costi

**Borse di studio**

Cattolica International mette a disposizione scholarship del valore di €1.200, che verranno assegnate fino ad esaurimento fondi.

Alla chiusura delle iscrizioni, in seguito alla comunicazione sull’assegnazione delle scholarship, sarà richiesto a tutti gli studenti iscritti di confermare la propria volontà di aderire al programma.

Alcuni esempi di documenti che potranno essere richiesti per ottenere l’erogazione delle borse di studio:

* ISEE Universitario: potrà essere richiesto il documento Isee per specifico uso universitario
* Giustificativi di spesa: consigliamo a tutti gli studenti di conservare ricevute di pagamento di alloggio, trasporti, volo etc.

Sono inoltre disponibili borse aggiuntive per gli studenti della Facoltà di **Scienze Agrarie, Alimentari e Ambientali**: [leggi qui maggiori info](https://studenticattolica.unicatt.it/informazioni-utili-scholarship-esterne).

**Costi**

I costi variano a seconda della destinazione: consulta la pagina della meta di tuo interesse per conoscere tutti i dettagli su costi accademici, costi di alloggio, ed eventuali policy di pagamento e cancellazione applicate dai partner/provider.

Dopo l’accettazione ufficiale da parte dell’Università estera, sarà richiesto il pagamento della programme fee di 500€, non rimborsabile in caso di successiva rinuncia. Eccezioni saranno valutate solo per comprovati motivi di salute o impedimenti accademici verificabili.

In caso di prolungamento sarà richiesta una fee di €150.

Gli studenti selezionati risulteranno regolarmente iscritti in Cattolica anche durante il soggiorno all’estero e dovranno continuare a pagare le tasse universitarie secondo le scadenze dettate dall’Ufficio competente presso Università Cattolica.

#### Prestito d'onore

Si segnala la possibilità di accedere al Prestito d’onore, grazie alla partnership tra l’Istituto Toniolo e la banca BPER. Il finanziamento, che può essere richiesto a copertura anche parziale dei contributi universitari e che può includere i costi di viaggio e alloggio, è concesso da BPER Banca a condizioni agevolate. Maggiori informazioni a questa pagina: <https://www.istitutotoniolo.it/prestitodonore/>

#### Assicurazione e Student Safety Package

Tutti gli studenti che prendono parte ad un programma internazionale promosso da Cattolica International **devono obbligatoriamente sottoscrivere lo “Student Safety Package”** che comprende polizza assicurativa e app di emergenza.

Costi e modalità di attivazione del servizio saranno resi noti direttamente agli studenti selezionati.

Si ricorda che l’attivazione dello “Student Safety Package” non esclude che **possa essere richiesta la stipula di un pacchetto assicurativo ulteriore da parte dell’ateneo di destinazione**. In questo caso, gli studenti dovranno sottoscrivere doppia assicurazione.

Inoltre, tutti gli studenti in partenza con i programmi  di mobilità di Cattolica International sono tenuti a:

* [registrarsi sul sito della Farnesina](https://www.dovesiamonelmondo.it)
* tenersi aggiornati sulla situazione internazionale tramite canali ufficiali del Ministero degli Affari Esteri, in particolare il sito [Viaggiare Sicuri](https://www.viaggiaresicuri.it).

[Leggi tutte le informazioni sullo Student Safety Package](informazioni-utili-universita-cattolica-student-safety-package)

#### Contatti

**Cattolica International - MILANO**  
Tel: 02 7234 5252  
@: [info.outbound@unicatt.it](mailto:info.outbound@unicatt.it)

**Cattolica International - BRESCIA**  
Tel: 030 2406 250  
@: [ucsc.international-bs@unicatt.it](mailto:ucsc.international-bs@unicatt.it)

**Cattolica International - PIACENZA**  
Tel: 0523 599 107  
@: [programmi.internazionali-pc@unicatt.it](mailto:programmi.internazionali-pc@unicatt.it)

**Cattolica International - ROMA**  
Tel: +39 06 3015 5819  
@: [ucsc.international-rm@unicatt.it](mailto:ucsc.international-rm@unicatt.it)

[Study Abroad](#submenu__wrapper "Study Abroad")

* [Exchange (Erasmus+ & Overseas)](semestre-e-double-degree-exchange-erasmus-e-overseas "Exchange (Erasmus+ & Overseas)")
  [Apri/chiudi navigazione](#asub-91fe335e-39d2-4c7c-9c3b-35c2a2da362a "Apri/chiudi navigazione")
  + [Requisiti Linguistici](exchange-erasmus-e-overseas-requisiti-linguistici "Requisiti Linguistici")
  + [Destinazioni](exchange-erasmus-overseas-destinazioni "Destinazioni")
  + [Iscrizioni e selezioni](exchange-erasmus-e-overseas-iscrizioni-e-selezioni "Iscrizioni e selezioni")
  + [Esiti selezioni e assegnazioni](exchange-erasmus-e-overseas-esiti-selezioni-e-assegnazioni "Esiti selezioni e assegnazioni")
* [Study Abroad](semestre-e-double-degree-study-abroad "Study Abroad")
  [Apri/chiudi navigazione](#asub-dd4fa952-c514-44bb-8b6d-7094c7f784eb "Apri/chiudi navigazione")
  + [Destinazioni](study-abroad-destinazioni "Destinazioni")
  + [Requisiti linguistici](study-abroad-requisiti-linguitici "Requisiti linguistici")
  + [Iscrizioni e selezioni](study-abroad-iscrizioni-e-selezioni "Iscrizioni e selezioni")
  + [Esiti selezioni e assegnazioni](study-abroad-esiti-selezioni-e-assegnazioni "Esiti selezioni e assegnazioni")
* [ISEP Exchange](semestre-e-double-degree-isep "ISEP Exchange")
  [Apri/chiudi navigazione](#asub-dfb1551d-429d-4fc0-9fb4-3fcb832bb494 "Apri/chiudi navigazione")
  + [Destinazioni](isep-destinazioni "Destinazioni")
  + [Requisiti linguistici](isep-requisiti-linguistici "Requisiti linguistici")
  + [Iscrizioni e selezioni](isep-iscrizioni-e-selezioni "Iscrizioni e selezioni")
  + [Esiti selezioni e assegnazioni](isep-esiti-selezioni-e-assegnazioni "Esiti selezioni e assegnazioni")
  + [ISEP Management Internazionale](isep-isep-management-internazionale "ISEP Management Internazionale")
* [Free Mover](semestre-e-double-degree-free-mover "Free Mover")
* [Double Degrees](semestre-e-double-degree-double-degrees "Double Degrees")

[Contattaci](home-contatti "Contattaci")