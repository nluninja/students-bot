# Pagina: https://studenticattolica.unicatt.it/uc-career-hub

## Profondità: 2

# Progetti speciali

![Uc Career Hub](uc_career.jpg)

Grazie alla**Regione Emilia-Romagna**, dall’opportunità del **Programma del Fondo sociale europeo Plus (Fse+) 2021-2027** nasce il progetto **UC CareER Hub**, promosso dal **Servizio Stage & Placement**del campus di **Piacenza**dell’Università Cattolica del Sacro Cuore.

L’iniziativa  UC CareER Hub, approvata nell’ambito della [Legge Regionale n. 2/2003 cd legge “Talenti”](https://www.regione.emilia-romagna.it/talenti/la-legge-regionale-2-2023), propone un programma integrato di azioni mirate alla qualificazione dei servizi di accompagnamento al lavoro  e allo sviluppo dei percorsi di carriera, con l'obiettivo di potenziare le opportunità occupazionali e promuovere lo sviluppo sostenibile, la transizione digitale e il benessere territoriale.

È previsto lo svolgimento di numerose attività, come una nuova area, nel campus di via Emilia Parmense, dedicata alle attività di orientamento professionale, di training e di consulenza individuale per l’ingresso nel mercato del lavoro. Ma non solo, perché sono state pianificate anche azioni di ricerca e di studi sulle soft skill e sulla soddisfazione e l’efficacia dei servizi offerti a studenti e laureati, oltre ad azioni di sviluppo ed erogazione di badge digitali per la certificazione di competenze professionali.

Grazie al progetto, vi sarà grande attenzione anche al tema delle start-up e del lavoro autonomo, così come al settore della ricerca e alle opportunità di finanziamento offerte dalla Regione Emilia-Romagna. Il progetto UC CareER Hub rappresenta, quindi, un passo decisivo per il rebranding del Servizio Stage & Placement dell’Università Cattolica, e il potenziamento dell’employability dei suoi laureati.

L’iniziativa, inoltre, contribuirà ad ampliare sia la collaborazione con aziende e enti del territorio regionale sia il target dei destinatari, raggiungendo anche i profili a più elevata specializzazione, come i dottorandi e i dottori e assegnisti di ricerca, con l’obiettivo generale finale - proprio in linea con la legge “Talenti” - di potenziare il territorio e le sue opportunità in campo professionale, promuovendo la Regione Emilia-Romagna quale luogo di attrazione e valorizzazione dei talenti del territorio.

---

![](loghi.png)

[UC CareER Hub](#submenu__wrapper "UC CareER Hub")

* [UC CareER Hub](uc-career-hub "UC CareER Hub")
  [Apri/chiudi navigazione](#asub-1f5af8f0-4e65-47e0-9168-d4d2d40ead91 "Apri/chiudi navigazione")
  + [MyMentor 2030. Percorsi di Sviluppo Sostenibile e Inclusivo](uc-career-hub-mymentor-2030-percorsi-di-sviluppo-sostenibile-e-inclusivo "MyMentor 2030. Percorsi di Sviluppo Sostenibile e Inclusivo ")
  + [Sportello UC CareER Hub: Info Point](uc-career-hub-sportello-uc-career-hub-info-point "Sportello UC CareER Hub: Info Point")
  + [UC CareER Hub - CreAttiva Lab](uc-career-hub-uc-career-hub-creattiva-lab "UC CareER Hub - CreAttiva Lab")
  + [Sportello UC CareER Hub: Matching Point](uc-career-hub-sportello-uc-career-hub-matching-point "Sportello UC CareER Hub: Matching Point")
  + [UC CareER Hub - Skill Lab](uc-career-hub-uc-career-hub-skill-lab "UC CareER Hub - Skill Lab")
  + [UC CareER Hub: Soft skill Lab “Saper Ascoltare”](uc-career-hub-uc-career-hub-soft-skill-lab-saper-ascoltare "UC CareER Hub: Soft skill Lab “Saper Ascoltare”")

[Contattaci](home-contatti "Contattaci")