# Pagina: https://studenticattolica.unicatt.it/faculty-led-programmes-full-immersion-trip-montana-usa

## Profondità: 2

[Faculty-led programmes](short-programmes-faculty-led-programmes)

### Full Immersion Trip - Montana (USA)

**ISCRIZIONI CHIUSE**

Il **Full Immersion Trip - Montana (USA)** è un programma intensivo della durata di 8 giorni, creato in partnership con [**University of Montana**](https://umontana.edu), [**Accelerate Montana**](https://acceleratemt.com) e [**Montana World Trade Center**](https://mwtc.org).

Il programma offre un’opportunità unica per esplorare ed approfondire le dinamiche della filiera della birra nel Montana, uno degli stati più rilevanti per la produzione di orzo e luppolo negli Stati Uniti.

Attraverso **workshops, incontri con esperti, attività esperienziali e visite aziendali**, gli studenti analizzeranno i modelli di business degli attori della filiera locale—dai produttori di materie prime ai birrifici e distributori—approfondendo le strategie di branding, marketing e distribuzione necessarie per competere efficacemente sul mercato.

Il programma si svolgerà presso il campus della **University of Montana.**

Sono previste delle lectures propedutiche che si svolgeranno prima della partenza.

---

![](Date.png)

**Date del programma:**  
20 - 28 luglio 2025

---

![](requisiti.png)

**Rivolto a studenti di:**

* primo anno del Master of Science in Management
* primo anno del Master of Science in Innovation and Technology Management
* Laurea Magistrale in Management per l’Impresa
* studenti neolaureati (a 12 mesi dalla laurea) dei Corsi di Laurea sopracitati

---

#### Riconoscimento CFU

A completamento dell’esperienza è prevista l’assegnazione di 1 CFU sovrannumerario per la partecipazione all’ Attività Internazionale, qualora si tratti della prima mobilità internazionale svolta all’interno dell’attuale ciclo di studio.   
Questo credito sovrannumerario è un credito aggiuntivo che non interferisce con un’eventuale richiesta di CFU inoltrata tramite Pre-Program Plano o secondo l’iter previsto dalla Facoltà.

**Inoltre, per gli studenti del primo anno iscritti al Master of Science in Management e del Master of Science in Innovation and Technology Management è previsto il riconoscimento di 8 CFU come corso elective.**

#### Requisiti linguistici

* Gli studenti che frequentano un **corso di laurea Cattolica erogato interamente in lingua inglese** possono iscriversi al programma allegando nell’application l’autocertificazione di iscrizione al Corso di Laurea. Il documento è scaricabile dalla pagina Icatt: sezione Segreteria online - Dichiarazioni sostitutive di certificazioni - Iscrizione con piano di studi.  
  In termini di graduatoria per l'assegnazione delle borse di studio verrà automaticamente assegnato il punteggio B2.2.
* Sono accettate le **Certificazioni internazionali** sottoelencate e conseguite a partire da maggio 2023:
  + B2 First minimo 160
  + TOEFL Ibt, minimo 65
  + IELTS, minimo 5.5
  + Duolingo English Test (DET) minimo 100
* Gli studenti che non sono in possesso di una delle certificazioni indicate o che non frequentano un corso di laurea Cattolica erogato interamente in lingua inglese, possono sostenere il **test di lingua inglese di Cattolica International**, prenotandolo direttamente dall’application.

#### Alloggio

Gli studenti alloggeranno nel campus, nei dorms messi a disposizione della University of Montana. Si informa che le camere sono in condivisione.

#### Costo del programma

* € 2.200
* € 35 application fee (non rimborsabile)

**Il costo del programma include:**

* orientamento e supporto in fase di iscrizione al programma
* copertura assicurativa “Student Safety Package”
* assistenza nella fase prima della partenza
* sessioni propedeutiche pre-partenza a cura del Prof. Benedetto Cannatelli e del Prof. Michael Braun
* tutoring durante il soggiorno a cura del Prof. Benedetto Cannatelli e del Prof. Michael Braun (University of Montana)
* alloggio on campus
* site visits e trasporto in autobus privato per raggiungere Butte e New Fork
* assistenza al rientro, relativamente alle procedure di verbalizzazione dei CFU
* sessione di self-assessment al rientro “Welcome Back: unpack your experience!”a cura di Cattolica International

**Sono invece esclusi dal costo del programma:**

* volo a/r
* pasti
* spese per l’autorizzazione ESTA, 21$ / spese per l’emissione del visto
* quanto non espressamente specificato

#### Borse di studio

Cattolica mette a disposizione **16 borse di studio** del valore di **€ 1000** cad.

Si informa che:

* le borse di studio sono assegnate sulla base del merito accademico ed erogate sotto forma di rimborso,
* per candidarsi basta iscriversi al programma e non è necessario presentare una richiesta specifica,
* in fase di assegnazione delle borse di studio verrà data precedenza agli studenti e, a seguire, ai neolaureati.

#### Passaporto e visto

Gli studenti italiani dovranno richiedere l’[**ESTA**](https://esta.cbp.dhs.gov/).

Gli studenti di altre nazionalità dovranno verificare la possibilità di richiedere l’ESTA, in  alternativa, sono invitati a scrivere a [programmi.internazionali@unicatt.it](mailto:programmi.internazionali@unicatt.it).

È necessario essere in possesso del passaporto in corso di validità.

#### Assicurazione

Tutti gli studenti di Università Cattolica saranno coperti da una polizza assicurativa Università Cattolica “Student Safety Package”.

[Leggi i dettagli](https://studenticattolica.unicatt.it/informazioni-utili-universita-cattolica-student-safety-package)

[Contattaci](home-contatti "Contattaci")