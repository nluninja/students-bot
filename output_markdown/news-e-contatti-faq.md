# Pagina: https://studenticattolica.unicatt.it/news-e-contatti-faq

## Profondità: 2

[Stage e lavoro](home-stage-e-lavoro)



# News e contatti

**STAGE E LAVORO**

**Dove si svolge un tirocinio?**  
Il tirocinio è solitamente un´attività formativa esterna all´Università, svolta presso aziende o enti pubblici o privati: enti, scuole, istituti di formazione, associazioni, cooperative, organizzazioni non governative, studi professionali, imprese commerciali, società, ecc. Il tirocinio può svolgersi anche all´interno dell´Università, negli uffici amministrativi, piuttosto che nei centri di ricerca, laboratori, ecc.

**Quali sono le modalità di risposta ad un annuncio?**  
Il curriculum vitae va indirizzato direttamente all´azienda secondo le modalità indicate nell´annuncio (e-mail, ecc.) senza dimenticare di inserire il riferimento riportato nell´annuncio stesso e l´autorizzazione al trattamento dei dati in conformità a quanto previsto dal D.Lgs. 196/03.

**Per consultare le offerte di stage/lavoro devo registrarmi?**  
No, è sufficiente collegarsi alla pagina ST&P ([http://step.unicatt.it](https://step.unicatt.it)) ed inserire le credenziali di I-catt (user e password) nello spazio relativo all'accesso studente.

**L´azienda può cancellare l´offerta di stage/lavoro prima della scadenza?**  
Si, se l´azienda ha ricevuto un numero sufficiente di candidature prima della data di scadenza può cancellare l´offerta in modo autonomo.

**Il Servizio Stage & Placement effettua una preselezione sulle candidature?**  
Il Servizio Stage & Placement fornisce gli strumenti per mettere in contatto gli studenti/laureati con le aziende che stanno ricercando nuove risorse da inserire nel loro organico. Una volta raccolti i cv sarà l'azienda stessa a procedere allo screening delle candidature.

**Posso mettere un annuncio di stage/lavoro in forma anonima o per conto terzi?**  
No, secondo l´art. 9 del D.Lgs. n. 276 del 10 settembre 2003 (Legge Biagi): "Sono vietate comunicazioni a mezzo stampa, internet, televisione o altri mezzi di informazione, in qualunque forma effettuate relative ad attività di ricerca e selezione del personale, ricollocamento professionale, intermediazione o somministrazione effettuate in forma anonima e comunque da soggetti, pubblici e privati, non autorizzati o accreditati all´incontro tra domanda e offerta di lavoro eccezion fatta per quelle comunicazioni che facciano esplicito riferimento ai soggetti in questione o entità ad essi collegate perchè facenti parte dello stesso gruppo di imprese in quanto controllati o controllanti, in quanto potenziali datori di lavoro".

**BANCA DATI LAUREATI**

**Con quale frequenza è consigliabile aggiornare il curriculum vitae nella banca dati CV?**  
E' consigliabile aggiornare il proprio cv quando si è in presenza di modifiche sostanziali (nuove esperienze lavorative, nuovi corsi frequentati etc.). Il cv rimane online per 12 mesi a partire dall'ultimo aggiornamento.

**Il servizio di banca dati CV per le aziende è a pagamento oppure gratuito?**   
La consultazione della banca dati dei cv è gratuita.

**Che cosa contengono gli elenchi dei cv?**  
Una volta impostati i filtri per selezionare i cv, l'azienda visualizza un elenco che contiene tutti i dati dei laureati ad eccezione dei dati anagrafici e dei contatti (nome e cognome, residenza e recapito, telefono, indirizzo e-mail) nel rispetto dei limiti posti dal D. Lgs. n. 276/2003.

Il sistema consente all'azienda di richiedere i dati anagrafici e i contatti di 20 cv al giorno, 50 cv alla settimana, 100 cv al mese al fine di evitare abusi e download massivi non collegati ad effettive esigenze di recruiting.

Non sono previste limitazioni al servizio di banca dati laureati per le aziende partner del Comitato Università Mondo del Lavoro.

**Ho ricevuto dall'indirizzo mail [stage-mi@unicatt.it](mailto:stage-mi@unicatt.it)un messaggio contenente la richiesta del mio cv da parte di un'azienda. Come posso rispondere?**  
E' necessario collegarsi alla pagina ST&P (http://step.unicatt.it). Nel box "Curriculum" troverai la richiesta di cv da parte dell'azienda. E' sufficiente cliccare su tale richiesta e dare (oppure non dare) la propria autorizzazione online.

**Quando sono disponibili i cv dei neolaureati?**  
I cv sono a disposizione delle aziende dopo il caricamento dei dati di laurea a cura dei sistemi didattico-informatici.

**E' possibile utilizzare la banca dati cv per scopi estranei alla ricerca e selezione del personale (pubblicità corsi ecc.)?**  
No, la banca dati cv può essere utilizzata ad esclusivo uso aziendale per scopi di selezione.

**ALTRE INFORMAZIONI**

**Sono già laureato da alcuni anni. Posso usufruire ancora degli strumenti forniti dal Servizio Stage & Placement?**  
Si, puoi segnalare il tuo cv alle aziende collegandoti alla tua pagina personale ST&P. Da qui potrai:

1. inserire il tuo cv nella banca dati laureati;

2. inoltrare il tuo cv a fronte delle offerte di lavoro e di stage pubblicate.

Ricordati tuttavia che il servizio è pensato per mettere in contatto le aziende e i neo-laureati.

[Faq](#submenu__wrapper "Faq")

* [Sportello Stage e placement](news-e-contatti-sportello-stage-e-placement "Sportello Stage e placement")
* [Faq](news-e-contatti-faq "Faq")
* [Contatti](news-e-contatti-contatti "Contatti")
* [Linkedin](https://www.linkedin.com/showcase/stage-&-placement-universit%C3%A0-cattolica-del-sacro-cuore/ "Linkedin")

[Contattaci](home-contatti "Contattaci")