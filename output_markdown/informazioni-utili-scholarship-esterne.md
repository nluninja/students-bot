# Pagina: https://studenticattolica.unicatt.it/informazioni-utili-scholarship-esterne

## Profondità: 2

[Esperienze all'estero](home-esperienze-all-estero)



# Informazioni utili

## Scholarship e opportunità offerte da enti e organizzazioni esterne

#### Model United Nations (MUN)

**ISCRIZIONI APERTE!**

**![](Logo_MUN.JPG)Il Programma**

MUN-ITALIA, parte del più ampio network europeo **MUN-EUROPE**, è un’organizzazione leader nella preparazione di studenti internazionali alla partecipazione a eventi denominati *Model United Nations* (Simulazioni delle Nazioni Unite), da essa stessa organizzati.

I percorsi formativi sono pensati per sviluppare competenze trasversali (*soft skills*) e tecniche (*hard skills*) fondamentali per la carriera accademica e professionale. Ogni simulazione è preceduta da un corso di formazione online e/o in presenza, tenuto da esperti con oltre dieci anni di esperienza nel settore.

Partecipando a una simulazione MUN, avrai la possibilità di:

* Conoscere da vicino il funzionamento delle Nazioni Unite
* Potenziare le tue capacità di **public speaking, negoziazione, team working, problem solving, pensiero laterale, ricerca** e **scrittura accademica**

**Destinazioni e Date**

* **MUN • Bruxelles 2025:** 22 – 24 luglio 2025
* **MUN • Berlino 2025:** 23 – 25 settembre 2025
* **MUN • Malta 2025:** 21 – 23 ottobre 2025
* **MUN • Washington DC & New York 2025:** 5 – 14 novembre 2025
* **MUN • Parigi 2025:** 25 – 27 novembre 2025
* **MUN • New York 2026:** 8 – 17 febbraio 2026
* **MUN • Roma 2026:** 4 – 6 marzo 2026
* **MUN • New York 2026**: 28 marzo – 6 aprile 2026
* **MUN • New York 2026**: 5 – 14 aprile 2026

**Iscrizioni e Scadenze**

Le iscrizioni devono essere effettuate direttamente sul sito ufficiale: www.mun-italia.it  
**Attenzione: [www.mun-italia.it](https://www.mun-italia.it) è l’unico sito ufficiale!**

**Costi**

I costi di partecipazione variano a seconda della destinazione:

* Per i progetti in **Europa**: da €**69** a €**349**
* Per i progetti negli **Stati Uniti**: i costi variano in base alla durata e al soggiorno

Tutti i dettagli aggiornati sono disponibili sul sito ufficiale: [www.mun-italia.it](https://www.mun-italia.it)

**Posti Disponibili**

Il numero di posti è limitato, anche se non predefinito. Ti consigliamo di iscriverti il prima possibile!

**Contatti Utili**

**Email**: [info@mun-europe.com](mailto:info@mun-europe.com)  
**Telefono & WhatsApp**: +39 06 45437857

#### Tirocini Padiglione Italia a Expo 2025 Osaka

**ISCRIZIONI CHIUSE**

Il Commissariato Generale di Sezione per la partecipazione italiana a Expo 2025 Osaka, in collaborazione con le Università Italiane e con il supporto organizzativo della Fondazione CRUI, ha pubblicato un avviso di selezione per 24 tirocini curriculari trimestrali presso il Padiglione Italia a Expo 2025 Osaka. I tirocini sono suddivisi in due cicli da 12 posti ciascuno.

**Attività previste per i tirocinanti:**

* Accoglienza, informazione e supporto ai visitatori nazionali e internazionali del Padiglione Italia.
* Assistenza nell'organizzazione e gestione di eventi culturali e formativi all'interno del Padiglione.
* Partecipazione attiva come speaker o moderatori negli eventi, anche da remoto.
* Collaborazione nella creazione di contenuti per lo storytelling sulla partecipazione italiana a Expo 2025.
* Facilitazione del raccordo con altre comunità giovanili a livello nazionale e internazionale su temi affini a Expo 2025.
* Partecipazione a sessioni di formazione interna e attività di team-building.

**Requisiti per la candidatura:**

* Iscrizione a un corso di laurea triennale, magistrale o magistrale a ciclo unico presso un'Università italiana aderente all'avviso.
* Media esami non inferiore a 25/30.
* Età inferiore ai 28 anni.
* Aver maturato almeno 120 CFU per gli iscritti a corsi di laurea triennale o a ciclo unico e 40 CFU per gli iscritti a corsi di laurea magistrale.
* Conoscenza certificata della lingua inglese a livello B2 o superiore.
* Per i non madrelingua italiani, conoscenza certificata della lingua italiana a livello B2 o superiore.

Per maggiori dettagli consultare il bando dedicato:  [**Tirocini presso il Padiglione Italia Expo 2025 a Osaka - Tirocini della Fondazione CRUI**](https://www.tirocinicrui.it/tirocini-presso-padiglione-italia-expo-2025-osaka/) .

**Modalità e tempistiche di candidatura:**  
Le candidature devono essere presentate sull’[apposito portale](https://tirocinicrui.app/) dal **entro il 10 marzo 2025**. Per informazioni dettagliate su modalità di candidatura, documentazione richiesta e ulteriori requisiti, si invita a consultare l'avviso completo disponibile a [questo link](https://www.tirocinicrui.it/tirocini-presso-padiglione-italia-expo-2025-osaka/).

#### Il progetto AGRIFOOD4FUTURE

Il progetto ERASMUS+ AGRIFOOD4FUTURE, coordinato dall’Università Cattolica del Sacro Cuore, si propone di formare gli studenti e gli operatori del settore agri-food. La digitalizzazione, la resilienza ai cambiamenti climatici, l’innovazione sono i pilastri su cui fondare lo sviluppo del settore agro-alimentare del futuro e che caratterizzano le attività di progetto.

Maggiori informazioni: [www.agrifood4future.com](https://www.agrifood4future.com)

**Il “semester exchange”:**

Sulla base di un’approfondita analisi dei bisogni del mondo del lavoro nel settore agri-food è stato definito un semester exchange volto a integrare, tramite un’esperienza all’estero in centri di ricerca e formazione universitaria leader a livello europeo nell’ambito agroalimentare, le competenze degli studenti di laurea triennale e magistrale.

Il semestre si articola in due curricula “new sustainable practices” e “Business sustainability & valorisation of resources” che affrontano, a seconda del semestre in cui si svolge la mobilità, corsi che approfondiscono aspetti differenti per l’innovazione del settore agri-food.

**Durata:**

6 mesi (un semestre)

**Sedi ospitanti (link documento con posti e sedi)**

**I° semestre 2025/2026 (fall):**

* Belgio (VIVES Univerisity of Applied Science) per Lauree Triennali,
* Francia (AgroParisTech - Parigi) per Lauree Magistrali

**II° semestre 2025/2026 (spring):**

* Belgio (VIVES Univerisity of Applied Science) per Lauree Triennali,
* Francia (AgroParisTech - Parigi) e Portogallo (University of Porto) per Lauree Magistrali

**Offerta formativa**

[Scarica la presentazione](AGRIFOOD4FUTURE.pdf)

**Requisiti linguistici:**

I corsi sono in INGLESE, ma non è richiesto un riconoscimento formale delle competenze linguistiche.

**Benefici:**

* accesso alla borsa Erasmus per mobilità internazionale
* vivere un’esperienza internazionale per un intero semestre
* accordi già stabiliti fra le università coinvolte per il riconoscimento degli esami superati durante il periodo di scambio
* periodo di tirocinio internazionale (il progetto AGRIFOOD4FUTURE mette a disposizione offerte di tirocinio nei paesi coinvolti, maggiori informazioni al link)
* riconoscimento dell’esperienza svolta durante la valutazione finale
* partecipare a un progetto europeo di eccellenza.

**A chi è rivolto?**

* Studenti Laurea triennale LT-26 (incluso profilo Food Production Management) presso University of Applied Science (VIVEs) in Belgio
* Studenti laurea magistrale LM-69 (SVE e ASP) presso University of Porto in Portogallo e AgroParisTech in Francia

**Come candidarsi?**

[https://mobilita-outgoing.unicatt.it/outgoing/](https://mobilita-outgoing.unicatt.it/outgoing/ )

**Contatti**

Per maggiori informazioni: prof. Tito Caffi tito.caffi@unicatt.it

#### Bando Maeci scuole Italiane 2025

**ISCRIZIONI CHIUSE**

**Il programma**

Il Programma di tirocini CRUI-MAE nasce dalla collaborazione fra il Ministero degli Affari Esteri (attraverso l'Istituto Diplomatico) e le università italiane, col supporto della Conferenza dei Rettori delle Università Italiane (CRUI) in qualità di gestore organizzativo.

Il bando MAECI-MUR-CRUI offre 14 tirocini curriculari presso 6 Scuole italiane all’estero, nelle città di Atene, Barcellona, Istanbul, Madrid, Parigi e Zurigo.

[LEGGI QUI TUTTE LE INFORMAZIONI INERENTI AL PROGRAMMA](https://www.tirocinicrui.it/online-bando-14-tirocini-presso-le-scuole-italiane-allestero-2/)

**Chiusura iscrizioni:** 21 novembre 2024 (alle ore 17.00)   
**Periodo Stage:** febbraio – maggio 2025

Per qualsiasi domanda sul bando, potete fare riferimento all’indirizzo della fondazione: [tirocini@fondazionecrui.it](mailto:tirocini@fondazionecrui.it).

Le candidature sono aperte agli studenti di laurea magistrale e a ciclo unico di TUTTE le classi di laurea, anche se per ciascuna offerta sono indicate alcune classi di laurea preferenziali cui verrà assegnato un punteggio aggiuntivo in fase di selezione.

**Requisiti linguistici**

Prima di iscriversi al programma, verificare i requisiti consultando il [bando di selezione](https://www.tirocinicrui.it/wp-content/uploads/2024/04/Bando_Scuole_estero-aprile2024.docx.pdf).

Per quanto riguarda la conoscenza della lingua inglese, il livello richiesto dal MUR è B2.

L’Università Cattolica considera eleggibili i candidati:

1. In possesso di una delle seguenti certificazioni linguistiche, che certifichino livello B2:
   * TOEFL livello 65 o superiore
   * IELTS, livello 6.0 o superiore
   * FIRST (160-179)
   * Certificazione B2 rilasciata da uno degli [enti certificatori riconosciuti dal MIUR](https://www.miur.gov.it/enti-certificatori-lingue-straniere)
2. Che hanno sostenuto e superato l’esame Cattolica di lingua inglese BUSINESS ENGLISH o ENGLISH ADVANCED.
3. Che hanno sostenuto, a partire da aprile 2022, un test interno di inglese presso l’Ufficio Internazionale per candidarsi ad un programma internazionale. L’esito deve essere di almeno B2.1.
4. Regolarmente iscritti ad un corso di laurea magistrale erogato interamente in lingua inglese.

È necessario inviare prova della competenza linguistica a [wea@unicatt.it](mailto:wea@unicatt.it).

**Contatti**

**Cattolica International - MILANO**  
Tel: 02 7234 5252  
@: [info.outbound@unicatt.it](mailto:info.outbound@unicatt.it)

**Cattolica International - BRESCIA**  
Tel: 030 2406 250  
@: [ucsc.international-bs@unicatt.it](mailto:ucsc.international-bs@unicatt.it)

**Cattolica International - PIACENZA**  
Tel: 0523 599 107  
@: [programmi.internazionali-pc@unicatt.it](mailto:programmi.internazionali-pc@unicatt.it)

**Cattolica International - ROMA**  
Tel: +39 06 3015 5819  
@: [ucsc.international-rm@unicatt.it](mailto:ucsc.international-rm@unicatt.it)

#### Bando per l’assegnazione dei contributi della Fondazione di Piacenza e Vigevano

**Facoltà di Scienze Agrarie, Alimentari e Ambientali, A.A 2024/2025**

La Fondazione di Piacenza e Vigevano offre agli studenti e alle studentesse della Facoltà di Scienze Agrarie, Alimentari e Ambientali, della sede di Piacenza, la possibilità di ottenere un contributo per la partecipazione ad alcuni programmi di mobilità all’estero durante l’A.A. 2024/2025.

**Disponibilità fondi**  
Sono disponibili n°4 borse di studio da 2.500 euro lordi cadauna.

**Requistiti di accesso**

1. Iscrizione per l’a.a. 2024/2025 ad un corso di Laurea, triennale o magistrale della Facoltà di Scienze Agrarie, Alimentari e Ambientali presso il Campus di Piacenza.
2. Partecipazione ad uno dei seguenti programmi di mobilità:
   * [Stage personalizzato – Partenze Spring 2025](https://studenticattolica.unicatt.it/stage-personalizzato-destinazioni-30578) – chiusura iscrizioni 12 dicembre 2024
   * Programma semestrale Study Abroad presso la destinazione [UC Davis, USA](https://studenticattolica.unicatt.it/destinazioni-uc-davis-davis-california) – chiusura iscrizioni 16 dicembre 2024
   * [Stage personalizzato – Partenze Summer 2025](https://studenticattolica.unicatt.it/stage-personalizzato-destinazioni-spring-2025) -  chiusura iscrizioni 6 marzo 2025
   * Programma [Dublino: corso di lingua + stage](https://studenticattolica.unicatt.it/stage-all-estero-dublino-corso-di-lingua-stage) – chiusura iscrizioni 31 maggio 2025

**Criteri di assegnazione delle borse di studio**  
In seguito alla chiusura delle iscrizioni di ogni programma sopra indicato, le borse saranno assegnate sulla base del merito accademico e fino ad esaurimento.

N.B. le borse della Fondazione Piacenza e Vigevano non sono cumulabili con le borse della Fondazione Invernizzi.

**Modalità di partecipazione**  
Tutti gli studenti iscritti ad uno dei programmi sopra elencati ed in possesso dei requisiti di accesso saranno considerati ai fini della graduatoria per l’assegnazione delle borse.

#### Borse di studio Fulbright a.a. 2025/26

Scopri le borse di studio Fulbright 2025/26 riservate a cittadini italiani, offerte per progetti di studio, ricerca ed insegnamento nelle migliori università statunitensi.

[Leggi i deattagli](https://www.fulbright.it/borse-studio-cittadini-italiani/)

**Disclaimer**

*Il programma pubblicato su questa pagina non viene sviluppato e gestito direttamente da Cattolica International, che si limita a segnalare l’iniziativa della Commissione Fulbright e sul cui contenuto e procedura di iscrizione Cattolica International non ha alcun controllo.*

*Cattolica International si limita a segnalare questa opportunità, ma non si assume alcuna responsabilità e non presta alcuna garanzia in relazione a tali contenuti estranei, dei quali unico responsabile resta la Commissione Fulbright.*

#### Borse di studio DAAD

Per favorire la mobilità accademica e scientifica verso la Germania, il DAAD offre una vasta scelta di borse di studio e di ricerca per soggiorni di breve e lunga durata, rivolte a studenti, laureandi, laureati, dottorandi, dottori di ricerca, ricercatori e professori.

[Scopri di più sul sito](https://www.daad.it/it/cercare-una-borsa-di-studio/borse-di-studio-daad-italia/)

e sulle pagine [Facebook](https://facebook.com/DAAD.Italia/) e [Instagram](https://www.instagram.com/daad.italia/).

**Disclaimer**  
*Il programma pubblicato su questa pagina non viene sviluppato e gestito direttamente da Cattolica International, che si limita a segnalare l’iniziativa del DAAD e sul cui contenuto e procedura di iscrizione Cattolica International non ha alcun controllo.  
Cattolica International si limita a segnalare questa opportunità, ma non si assume alcuna responsabilità e non presta alcuna garanzia in relazione a tali contenuti estranei, dei quali unico responsabile resta il DAAD.*

[Scholarship esterne](#submenu__wrapper "Scholarship esterne")

* [Scholarship esterne](informazioni-utili-scholarship-esterne "Scholarship esterne")
* [Info sessions sui programmi internazionali](informazioni-utili-info-sessions-sui-programmi-internazionali "Info sessions sui programmi internazionali")
* [Università Cattolica “Student Safety Package”](informazioni-utili-universita-cattolica-student-safety-package "Università Cattolica “Student Safety Package”")
* [Buddy Program](informazioni-utili-buddy-program "Buddy Program")
* [Approvazione esami](informazioni-utili-approvazione-esami "Approvazione esami  ")
  [Apri/chiudi navigazione](#asub-50cd4ed9-31fd-4f55-bc5a-a67ce1c9f674 "Apri/chiudi navigazione")
  + [Al rientro](approvazione-esami-al-rientro "Al rientro")
* [Contattaci](informazioni-utili-contattaci "Contattaci")
* [Scarica la brochure della tua facoltà](informazioni-utili-scarica-la-brochure-della-tua-facolta "Scarica la brochure della tua facoltà")
* [International week](international-week "International week")
* [Cattolica International Badge](informazioni-utili-cattolica-international-badge-2 "Cattolica International Badge")

[Contattaci](home-contatti "Contattaci")