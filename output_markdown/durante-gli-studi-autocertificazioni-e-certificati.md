# Pagina: https://studenticattolica.unicatt.it/durante-gli-studi-autocertificazioni-e-certificati

## Profondità: 2

[Polo studenti](home-polo-studenti)



# Durante gli studi

### Autocertificazioni e certificati

#### Autocertificazione o certificato?

Nei rapporti con gli organi della pubblica amministrazione e i gestori dei pubblici servizi, i certificati e gli atti di notorietà sono sempre sostituiti dalle autocertificazioni, come da normativa L.n.183/2011**\***.

Le autocertificazioni vengono rilasciate solo in italiano su carta bianca e non sono soggette al pagamento di alcuna imposta di bollo.

E’ possibile stampare dalla pagina personale [iCatt](https://icatt.unicatt.it/)\* le autocertificazioni precompilate, sulla base dei modelli disponibili.

Le autocertificazioni per essere valide devono essere sempre sottoscritte in originale dall'interessato e presentate unitamente a una copia del documento di identità in corso di validità. L’interessato (dichiarante) è personalmente responsabile del contenuto delle sue dichiarazioni che possono essere assoggettate a controllo da parte dell'amministrazione ricevente.

\*Leggi nota sulla normativa delle certificazioni L. n. 183/2011 così come modificata dal decreto-legge n. 76/2020 (Decreto Semplificazioni), convertito con Legge n. 120/2020  che ha introdotto (art. 30-bis) una significativa innovazione in materia di autocertificazioni, che possono essere presentate anche ai privati.  
  
In ottemperanza a tale norma anche le certificazioni rilasciate dall'Università Cattolica del Sacro Cuore in ordine a stati, qualità personali e fatti sono sempre sostituiti dalle dichiarazioni di cui agli articoli 46 e 47 del DPR n. 445/2000 (Testo Unico delle disposizioni legislative e regolamentari in materia di documentazione amministrativa).  
Si segnala, di conseguenza, che i certificati rilasciati da questo Ateneo riportano, a pena di nullità, la dicitura di legge "Il presente certificato non può essere prodotto agli organi della pubblica amministrazione o ai privati gestori  di pubblici servizi" e che l'Università Cattolica del Sacro Cuore non può più accettare certificati ma solo autocertificazioni rese ai sensi del sopracitato DPR n. 445/2000.

\* *Se non hai le utenze per accedere ad iCatt o non ricordi l’utente o la password ti invitiamo a seguire le indicazioni presenti alla voce Strumenti e supporto - iCatt.*

#### Come richiedere un certificato

**Studenti**

I certificati sono rilasciati dall’Ateneo in formato cartaceo o elettronico (in base alla tipologia) e sono soggetti al pagamento di imposta di bollo.  
Per ottenere il certificato online è necessario accedere alla pagina personale iCatt\*, Segreteria on line, Carriera, Richiesta certificati online.  
Si può scegliere il certificato con "Firma digitale" o con "Firma autografa".

**Per l’emissione dei certificati con "Firma digitale" è necessario che l’assolvimento dell’imposta di bollo prevista, sia associata all’uso del singolo certificato, pertanto non è possibile presentare il medesimo documento digitale a più enti.**

**N.B.**  
Il mancato pagamento dei contributi universitari e delle more ed eventuali irregolarità amministrative (per esempio ritardo nella compilazione della dichiarazione relativa ai redditi) impediscono la richiesta e l’emissione dei certificati.

**Laureati**

I certificati sono rilasciati dall’Ateneo in formato cartaceo o elettronico (in base alla tipologia) e sono soggetti al pagamento di imposta di bollo e diritti di segreteria.  
Per ottenere il certificato online è necessario accedere alla pagina personale iCatt\*, Segreteria on line, Carriera, Richiesta certificati online.  
Si può scegliere il certificato con "Firma digitale" o con "Firma autografa".

**Per l’emissione dei certificati con "Firma digitale" è necessario che l’assolvimento dell’imposta di bollo prevista, sia associata all’uso del singolo certificato, pertanto non è possibile presentare il medesimo documento digitale a più enti.**

\* *Se non hai le utenze per accedere ad iCatt o non ricordi l’utente o la password ti invitiamo a seguire le indicazioni presenti alla voce Strumenti e supporto - iCatt*

**Per la facoltà di Medicina e chirurgia**

I certificati sono rilasciati dall’Ateneo in formato cartaceo e/o elettronico (in base alla tipologia) e sono soggetti al pagamento di imposta di bollo.  
Le autocertificazioni e i certificati senza firma autografa sono immediatamente stampabili sul portale iCatt.  
Per richiedere certificati con firma autografa e attestazioni è necessario compilare il form

[Richiesta certificato iCatt Roma](https://studenticattolica.unicatt.it/form_certificati_iCatt_Roma)

#### Come richiedere un certificato USO ESTERO

Per ottenere il certificato USO ESTERO è necessario accedere alla pagina personale iCatt\*, Segreteria on line, Carriera, Richiesta certificati online.  
\* *Se non hai le utenze per accedere ad iCatt o non ricordi l’utente o la password ti invitiamo a seguire le indicazioni presenti alla voce Strumenti e supporto - iCatt*

**Per la facoltà di Medicina e chirurgia**  
Per richiedere certificati ad uso estero è necessario compilare il form

[RICHIESTA CERTIFICATO iCATT ROMA](https://studenticattolica.unicatt.it/form_certificati_iCatt_Roma)

#### Riepilogo pagamenti contributi universitari

Per ottenere l’estratto conto dei contributi universitari relativo ai pagamenti effettuati, è necessario accedere alla pagina personale iCatt\*, Segreteria on line, Dichiarazioni sostitutive di certificazioni e in alternativa è possibile chiedere un certificato da Richiesta certificati online.  
Si raccomanda, ai fini delle detrazioni fiscali, di conservare le ricevute dei pagamenti effettuati.

\* *Se non hai le utenze per accedere ad iCatt o non ricordi l’utente o la password ti invitiamo a seguire le indicazioni presenti alla voce Strumenti e supporto - iCatt*

**Per la facoltà di Medicina e chirurgia**  
Per ottenere l’estratto conto dei contributi universitari relativo ai pagamenti effettuati è necessario è necessario compilare il form

[RICHIESTA CERTIFICATO ICATT ROMA](https://studenticattolica.unicatt.it/form_certificati_iCatt_Roma)

Si raccomanda, ai fini delle detrazioni fiscali, di conservare le ricevute dei pagamenti effettuati.

#### Il Diploma Supplement

Il Diploma Supplement è un documento integrativo del titolo di laurea disponibile solo per i laureati – sia in italiano che in inglese – e riporta, secondo modelli conformi a quelli adottati dai Paesi Europei, le indicazioni relative al curriculum di studio specifico seguito dallo studente: certifica le attività formative sostenute, tipologia, settori scientifico-disciplinari di riferimento, il voto riportato e la data di sostenimento.

Il Diploma Supplement viene rilasciato ai laureati con laurea conseguita dall'anno 2005/2006, ad esclusione dei corsi di vecchio ordinamento.

**Campus di Milano, Brescia, Piacenza-Cremona**

É possibile stampare il diploma supplement dalla pagina personale [iCatt](https://www.icatt.unicatt.it) nella sezione “Segreteria online”. "Richiesta certificati on line"..

**Campus di Roma**

É possibile richiedere il diploma supplement facendo richiesta al Polo studenti tramite la pagina personale iCatt; dal modulo "Richiesta informazioni", Gestione carriera e servizi agli studenti, Certificati e autocertificazioni o contattando il Polo studenti al seguente numero: +39 06 77 644 644

#### Guida alla procedura

Leggi la [Guida alla procedura](Tutorial%20certificati_v0.pdf)

#### Certificato finale 24 CFU

Il rilascio del certificato finale, come previsto dal D.M. 616/2017, è di competenza dell’ultima istituzione accademica che in ordine di tempo ha erogato le attività formative necessarie al conseguimento dei 24 cfu.

Il certificato va richiesto attraverso la pagina personale iCatt sezione Segreteria on-line > RICHIESTA CERTIFICATI ON-LINE.   
Il certificato finale è richiedibile sia da laureati che abbiano svolto tutto il percorso di studi accademico in Università Cattolica del Sacro Cuore sia da quanti abbiano conseguito i crediti  mancanti al completamento dei 24 cfu presso il nostro Ateneo (Corsi singoli, seconda laurea, etc.).    
  
Al fine del rilascio del certificato finale, l’Università Cattolica del Sacro Cuore potrà analizzare domande di valutazione di crediti formativi universitari precedentemente conseguiti presso altri Atenei solo se:

* l’ultimo esame utile in ordine di tempo è stato superato presso l’Università Cattolica del Sacro Cuore;
* il richiedente ha correttamente adempiuto all’obbligo di fornire attestazione di validità ai fini del conseguimento dei 24 cfu rilasciata dall’Ateneo presso cui sono stati superati i corrispondenti esami di profitto.

Le attestazioni devono essere trasmesse mediante il caricamento eseguibile nella stessa procedura di richiesta del certificato unico finale.  
  
Il certificato è rilasciata gratuitamente, in formato elettronico e con firma digitale.  
È necessario il pagamento della marca da bollo digitale da €16 apposta sulla certificazione.  
  
Per il versamento dell’imposta di bollo è necessario scaricare e pagare il bollettino MAV e attendere che il pagamento venga registrato nei sistemi dell’Università attraverso i flussi bancari automatizzati (di norma 4- 5 giorni di banca aperta).  
Una volta accertato il pagamento dell’imposta di bollo, il certificato sarà direttamente scaricabile dal richiedente dall’area I MIEI CERTIFICATI.   
[Tutorial procedura](studenti-Richiesta%20certificati%2024%20cfu%20V1.pdf)

**N.B.**

secondo l'art. 18 bis della L. 29 giugno 2022, n. 79 - Norme transitorie per l’accesso al concorso e per l’immissione in ruolo

Fino al 31 dicembre 2024, fermo restando il possesso del titolo di studio necessario con riferimento alla classe di concorso, sono comunque ammessi a partecipare al concorso per i posti comuni di docente di scuola secondaria di primo e

secondo grado e per i posti di insegnante tecnico-pratico coloro che abbiano conseguito almeno 30 CFU/CFA del percorso universitario e accademico di formazione iniziale di cui all’articolo 2 -bis in coerenza con il Profilo conclusivo

delle competenze professionali del docente abilitato di cui al comma 6 dell’articolo 2 -bis e a condizione che parte dei CFU/CFA siano di tirocinio diretto. Fino alla data di cui al primo periodo, sono altresì ammessi a partecipare coloro i quali, entro il 31 ottobre 2022, abbiano

conseguito i 24 CFU/CFA previsti quale requisito di accesso al concorso secondo il previgente ordinamento.

**Per la facoltà di Medicina e chirurgia**  
La valutazione della carriera universitaria al fine del rilascio del Certificato Finale 24 CFU può essere richiesta al Polo studenti tramite la pagina personale iCatt; dal modulo "Richiesta informazioni", Gestione carriera e servizi agli studenti, Certificati e autocertificazioni oppure chiamando il numero +39 06 77 644 644 .

#### Controlli in merito ai certificati e autocertificazioni provvisti di numero di protocollo/identificativo (ID)

Al fine di consentire i controlli sulla veridicità di **certificati** rilasciati da Università Cattolica del Sacro Cuore, muniti di matricola e di numero di protocollo e di **autocertificazioni** generate da studenti e/o laureati, munite di matricola e numero identificativo (ID), si segnala quanto segue:

* come disposto dall’art. 48 del D.L. n. 5/2012 (cd. Decreto Semplificazioni), le università per verificare la veridicità dei titoli autocertificati possono accedere all’anagrafe nazionale degli studenti di cui all’art. 3 del D. Lgs. n. 76/2005.
* le pubbliche amministrazioni diverse dalle università, i gestori di pubblici servizi e le Aziende o Enti di natura privata sono tenuti a inviare la richiesta con una delle modalità di seguito riportate, rivolgendosi nello specifico alla sede presso cui è stata gestita la carriera dello studente.

**Documenti relativi alle sedi di Milano, Brescia, Piacenza, Cremona e Roma (Facoltà di Economia)**

* **Certificati con firma digital**e: è possibile verificare i dati e il documento tramite scansione di QR Code presente sul documento stesso; in alternativa, è possibile accedere al portale “Verifica Certificati e Autocertificazioni”.
* **Altri Certificati (ad esempio Certificati con firma autografa)**: è necessario accedere al portale “Verifica Certificati e Autocertificazioni” al seguente [link](https://progetti.unicatt.it/progetti-ateneo-certificazioni-home) e seguire le relative indicazioni.
* **Autocertificazioni con ID**: è necessario accedere al portale “Verifica Certificati e Autocertificazioni” al seguente [link](https://progetti.unicatt.it/progetti-ateneo-certificazioni-home)  e seguire le relative indicazioni.

**Documenti relativi alla sede di Roma (Facoltà di Medicina e chirurgia)**

Per tutti i documenti (Certificati e Autocertificazioni con ID) è necessario inviare una richiesta tramite posta elettronica certificata: **areadidattica.carriera-rm@pec.ucsc.it**

Si chiede di allegare copia del documento da verificare unitamente alle seguenti informazioni:

• descrizione chiara e completa dell’oggetto della propria richiesta;  
• cognome e nome, qualifica e firma dell’ente richiedente;  
• denominazione dell’ente e dell’ufficio da cui proviene la richiesta;  
• indirizzo email a cui dovrà essere inviata la risposta.

Verranno evase esclusivamente le richieste complete delle informazioni riportate in elenco. La richiesta sarà evasa entro 30 giorni dal ricevimento della stessa.

#### Controlli in merito ad autocertificazioni senza numero identificativo (ID)

Al fine di consentire i controlli sulla veridicità di autocertificazioni senza numero identificativo (ID), si segnala quanto segue:

* come disposto dall’art. 48 del D.L. n. 5/2012 (cd. Decreto Semplificazioni), le università per verificare la veridicità dei titoli autocertificati possono accedere all’anagrafe nazionale degli studenti di cui all’art. 3 del D. Lgs. N. 76/2005.
* le pubbliche amministrazioni diverse dalle università, i gestori di pubblici servizi e le Aziende o Enti di natura privata sono tenuti a inviare la richiesta con una delle modalità di seguito riportate, rivolgendosi nello specifico alla sede presso cui è stata gestita la carriera dello studente.

**Milano**

* tramite posta elettronica certificata: areadidattica.carriera@pec.ucsc.it
* oppure, esclusivamente per Aziende o Enti esteri, tramite posta elettronica ordinaria: gestione.carriera.studenti-mi@unicatt.it

**Brescia**

* tramite posta elettronica certificata: direzione.sede-bs@pec.ucsc.it
* oppure, esclusivamente per Aziende o Enti esteri, tramite posta elettronica ordinaria: conferme.titoli-bs@unicatt.it

**Piacenza-Cremona**

* tramite posta elettronica certificata: direzione.sede-pc@pec.ucsc.it
* oppure, esclusivamente per Aziende o Enti esteri, tramite posta elettronica ordinaria: Piacenza – gestione.carriera.studenti-pc@unicatt.it; Cremona – uff.segreteria-cr@unicatt.it

**Roma**

* tramite posta elettronica certificata: areadidattica.carriera-rm@pec.ucsc.it

Si chiede di allegare copia dell’autocertificazione, debitamente sottoscritta dall’interessato, unitamente alle seguenti informazioni:

* descrizione chiara e completa dell’oggetto della propria richiesta;
* cognome e nome, qualifica e firma del richiedente (in caso di Aziende o Enti di natura privata deve essere allegata anche copia del documento di identità dello studente e la relativa liberatoria al trattamento dei dati);
* denominazione dell’Ente e dell’ufficio da cui proviene la richiesta;
* indirizzo email a cui dovrà essere inviata la risposta.

Verranno evase esclusivamente le richieste complete delle informazioni riportate in elenco. La richiesta sarà evasa entro 30 giorni dal ricevimento della stessa.

[Autocertificazioni e certificati](#submenu__wrapper "Autocertificazioni e certificati")

* [Fai il piano studi](durante-gli-studi-fai-il-piano-studi "Fai il piano studi")
* [Esami di profitto](durante-gli-studi-esami-di-profitto "Esami di profitto")
  [Apri/chiudi navigazione](#asub-5033e573-13bf-4191-96a7-264f134833c9 "Apri/chiudi navigazione")
  + [FAQ esami di profitto](esami-di-profitto-faq-esami-di-profitto "FAQ esami di profitto")
* [Programmi dei corsi, orari delle lezioni ed esami di profitto](durante-gli-studi-programmi-dei-corsi-orari-delle-lezioni-ed-esami-di-profitto "Programmi dei corsi, orari delle lezioni ed esami di profitto")
  [Apri/chiudi navigazione](#asub-085a6b78-4607-40f0-916b-470db0875f02 "Apri/chiudi navigazione")
  + [Orari lezioni - Piacenza](programmi-dei-corsi-orari-delle-lezioni-ed-esami-di-profitto-orari-lezioni-piacenza "Orari lezioni - Piacenza")
  + [Prove intermedie - Piacenza](programmi-dei-corsi-orari-delle-lezioni-ed-esami-di-profitto-prove-intermedie-piacenza "Prove intermedie - Piacenza")
  + [Orari lezioni - Cremona](programmi-dei-corsi-orari-delle-lezioni-ed-esami-di-profitto-orari-lezioni-cremona "Orari lezioni - Cremona")
  + [Prove intermedie - Cremona](programmi-dei-corsi-orari-delle-lezioni-ed-esami-di-profitto-prove-intermedie-cremona "Prove intermedie - Cremona")
  + [Orari lezioni - Brescia](programmi-dei-corsi-orari-delle-lezioni-ed-esami-di-profitto-orari-lezioni-brescia "Orari lezioni - Brescia")
* [Calendari accademici](durante-gli-studi-calendari-accademici "Calendari accademici")
* [Guide di Facoltà](durante-gli-studi-guide-di-facolta "Guide di Facoltà")
* [Autocertificazioni e certificati](durante-gli-studi-autocertificazioni-e-certificati "Autocertificazioni e certificati")
  [Apri/chiudi navigazione](#asub-dc5eea24-84b0-4605-85c2-bc9817fe1173 "Apri/chiudi navigazione")
* [Rinnovo iscrizione](durante-gli-studi-rinnovo-iscrizione "Rinnovo iscrizione")
* [Info Covid-19 per gli studenti](https://www.unicatt.it/landing/link/info-covid-19.html "Info Covid-19 per gli studenti")

[Contattaci](home-contatti "Contattaci")