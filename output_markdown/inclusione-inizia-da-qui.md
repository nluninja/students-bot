# Pagina: https://studenticattolica.unicatt.it/inclusione-inizia-da-qui

## Profondità: 2

[Servizi e campus life](home-servizi-e-campus-life)



# Servizi per l’inclusione

#### Accoglienza e orientamento

Al fine di reperire le informazioni necessarie ad un ingresso positivo in Ateneo è consigliabile prendere contatto con i Servizi per l’inclusione a partire dall’ultimo anno della scuola secondaria di secondo grado. È possibile, inoltre, richiedere un supporto nella scelta del corso di studi attraverso colloqui individuali di orientamento.

Durante le giornate di Open Day è possibile visitare l’Ateneo, richiedere informazioni sui corsi di laurea e sui servizi proposti dall’Università. In queste giornate di orientamento e accoglienza i Servizi per l’inclusione hanno sempre una postazione dedicata in tutte le sedi dell’Università Cattolica.

#### Come e quando contattarci

* È possibile contattare la Segreteria dei Servizi per l’inclusione per richiedere informazioni prima di immatricolarsi (è consigliabile attivarsi nei mesi tra gennaio e luglio dell’anno di immatricolazione). In caso di indecisione sul corso di laurea da intraprendere è opportuno richiedere un colloquio di orientamento inviando la propria documentazione ([vedi Destinatari](inclusione-a-chi-ci-rivolgiamo)[)](https://studenticattolica.unicatt.it/disabilita-e-dsa-a-chi-ci-rivolgiamo) via e-mail e indicando i corsi di laurea di interesse.
* È possibile richiedere il supporto dei Servizi per l’inclusione in fase di accesso all’Ateneo (test di ingresso, Verifiche della Preparazione iniziale, Verifiche di ingresso) o per gli Esami di Stato. Per maggiori informazioni è opportuno consultare le Procedure di riferimento pubblicate sul sito e visitare la sezione [Prove di ammissione, VPI e OFA](inclusione-prove-di-ammissione-vpi-e-ofa)
* [La Segreteria della sede di riferimento](inclusione-contatti) è disponibile per chiarire i dubbi in merito alla documentazione necessaria ad ottenere l’esonero dai contributi universitari (v. [A chi ci rivolgiamo](inclusione-a-chi-ci-rivolgiamo)).
* Se già pre-immatricolati o immatricolati si invita a contattare la Segreteria per avere informazioni sull’accesso alla consulenza pedagogica (è consigliabile attivarsi almeno due mesi prima delle prove d’esame per cui si intende richiedere delle misure compensative).
* In presenza di una limitazione temporanea (es. frattura del polso, …) è consigliabile rivolgersi tempestivamente ai Servizi per l’inclusione, inviando la propria documentazione via e-mail e indicando le necessità di supporto, al fine di reperire informazioni, eventuali ausili sull’accessibilità e/o misure compensative da attuare per gli esami di profitto.
* Per rivolgersi alla Segreteria della sede di riferimento consultare la pagina [Contatti](inclusione-contatti)

#### Passo a passo

[![](new-Passo-a-passo---INIZIA-DA-QUI.jpg)](Passo%20a%20passo%20-%20INIZIA%20DA%20QUI.pdf)

[scarica il prospetto](Passo%20a%20passo%20-%20INIZIA%20DA%20QUI.pdf)

#### Linee guida e Manuali

###### Linee guida STUDENTI 2025

Si invitano tutte le studentesse e tutti gli studenti a prendere visione delle [Linee guida STUDENTI 2025](Linee%20guida%20STUDENTI%202025.pdf) comprese di appendici.

###### Manuale della funzionalità "Richiesta strumenti compensativi su iCatt”

Al fine di inoltrare correttamente le misure compensative, leggere attentamente questo[Manuale della funzionalità "Richiesta strumenti compensativi su iCatt”](Manuale%20della%20funzionalit%c3%a0%20gestione%20strumenti%20compensativi%20su%20iCatt.pdf).

#### Kit di partenza

Si invitano le studentesse e gli studenti che usufruiscono della consulenza pedagogica (v. [Servizi dedicati](inclusione-servizi-dedicati)) a prendere visione dei seguenti materiali:

- [Kit di partenza per studenti con DSA](KIT%20DI%20PARTENZA_ST%20DSA.pdf)

- [Kit di partenza per studenti con disabilità](KIT%20DI%20PARTENZA_ST%20DIS.pdf)

#### Pillole DSA

Si consiglia la visione di questi brevi video che introducono i temi che gli studenti possono affrontare durante i colloqui di consulenza pedagogica.

[![](studenti-1.jpg)](https://www.youtube.com/watch?v=JfNug5hhmEc)

1 - Il cammino da alunno a studente universitario

[![](studenti-2.jpg)](https://www.youtube.com/watch?v=S61vNn2A1tY)

2 - Gli stili di apprendimento

[![](studenti-3bis.jpg)](https://www.youtube.com/watch?v=3nZJkBhnoY8)

3 - La fase di acquisizione delle informazioni

[![](studenti-4.jpg)](https://www.youtube.com/watch?v=iwg6UJmrf5c)

4 - L'organizzazione del tempo e dell'ambiente di studio

[![](studenti-5.jpg)](https://www.youtube.com/watch?v=bR3M-Maraok)

5 - La fase di elaborazione delle informazioni

[![](studenti-6.jpg)](https://www.youtube.com/watch?v=eoI9iaZmaeE)

6 - L'arte del ripasso

[![](studenti-7.jpg)](https://www.youtube.com/watch?v=AeiMUR7u-2s)

7 - Le nuove tecnologie

[Inizia da qui](#submenu__wrapper "Inizia da qui")

* [Inizia da qui](inclusione-inizia-da-qui "Inizia da qui")
* [A chi ci rivolgiamo](inclusione-a-chi-ci-rivolgiamo "A chi ci rivolgiamo")
* [Servizi dedicati](inclusione-servizi-dedicati "Servizi dedicati")
* [Prove di ammissione, VPI e OFA](inclusione-prove-di-ammissione-vpi-e-ofa "Prove di ammissione, VPI e OFA")
* [Chi siamo](inclusione-chi-siamo "Chi siamo")
* [Opportunità](inclusione-opportunita "Opportunità")
* [Avvisi ed eventi](inclusione-avvisi-ed-eventi "Avvisi ed eventi")
* [Faq e brochure](inclusione-faq-e-brochure "Faq e brochure")
* [Contatti](inclusione-contatti "Contatti")

[Contattaci](home-contatti "Contattaci")