# Pagina: https://studenticattolica.unicatt.it/short-programmes-corsi-per-le-certificazioni-internazionali

## Profondità: 2

[Esperienze all'estero](home-esperienze-all-estero)



# Corsi di preparazione alla certificazione IELTS

Cattolica International offre agli studenti Cattolica corsi di lingua inglese di preparazione alla certificazione internazionale **IELTS Academic**.

Obiettivo del corso è preparare gli studenti ad ottenere il risultato migliore nell'esame IELTS Academic. Gli studenti avranno modo di approfondire la conoscenza della lingua inglese e di sviluppare le skills necessarie ad affrontare l'esame: *Listening, Reading, Writing* & *Speaking*.

Il conseguimento di tale certificazione consente agli studenti di candidarsi ai programmi internazionali. La competenza linguistica certificata unitamente al livello linguistico dimostrato permette di ottenere un punteggio più alto in graduatoria. È necessario verificare i requisiti linguistici previsti per ogni programma, in quanto il punteggio richiesto può variare.

Ricordiamo che per candidarsi ad un programma internazionale promosso da Cattolica International, in sede di application verrà richiesto di presentare l'esito della certificazione ottenuta e succcessivamente il certificato ufficiale.

**I corsi sono sono rivolti agli studenti di tutti i campus** e sono erogati sia in modalità **online** che **in presenza.**

##### **ISCRIZIONE ESAME IELTS:**

* L'adesione al corso NON INCLUDE l'iscrizione all'esame stesso.
* L'iscrizione all'esame è responsabilità dello studente, il quale dovrà prenotarlo autonomamente.

*Cattolica International consiglia a tutti gli studenti di iscriversi alla data di interesse per l’esame il prima possibile in modo da garantirsi il posto (gli esami sono a numero chiuso) e di tenere conto delle tempistiche previste da ogni ente/istituto per ricevere il risultato.*

Gli studenti della **Facoltà di Medicina e Chirurgia** possono manifestare il loro interesse inviando una pre-registrazione, [compilando questo form](https://www.unicatt.it/iscrizioneonline-eventi/default.asp?ID_Ufficio=&idpagam=11498&per_studenti_UC=0100).

#####

#### Frequenza

La partecipazione attiva degli studenti (sia online che in presenza) è parte fondamentale dello svolgimento del corso, così come le esercitazioni individuali da effettuare a casa secondo le indicazioni del docente.

#### Classi

Tutti i corsi avranno una **capienza massima di 20 persone**.

*Qualora non si dovesse raggiungere un numero sufficiente di iscritti, Cattolica International si riserva la possibilità di proporre opzioni differenti (modalità/giorni e orari) nonché di cancellare il corso e procedere con il rimborso totale dell’importo versato.*

#### Modalità di svolgimento dei corsi

* I corsi **online** si svolgono in live streaming (in giorni ed orari prestabiliti) e sono tenuti dai nostri docenti madrelingua certificati. Le lezioni sono svolte in **modalità sincrona** ed in formato interattivo per coinvolgere gli studenti. **Le lezioni non sono registrate**.
* I corsi **in presenza** si svolgono sempre presso il campus di Milano, e sono accessibili agli studenti di tutti i campus.

**La frequenza è fondamentale per la buona riuscita del corso e per il raggiungimento dell’obiettivo.**

#### Modalità d'iscrizione

**È necessario compilare un’application online e attestare il proprio livello di conoscenza della lingua inglese, presentando una certificazione linguistica già conseguita o svolgendo un test scaricabile dall’application stessa.**

* **Per tutte le iscrizioni del I semestre:** Se si è in possesso di una certificazione linguistica conseguita a partire dal 1° novembre 2022, è necessario caricarla all’interno dell’application
* **Per tutte le iscrizioni del II semestre:** Se si è in possesso di una certificazione linguistica conseguita a partire dal 1° maggio 2023, è necessario caricarla all’interno dell’application
* Se non si è in possesso di una certificazione linguistica, è necessario effettuare un test valutativo, presente all’interno dell’application. I docenti in questo modo avranno la possibilità di valutare accuratamente il tuo livello linguistico di partenza, verificare che tu abbia una conoscenza linguistica adeguata affinché tu possa seguire il corso in modo efficace.

#### Infosession

Le infosession si svolgeranno online (piattaforma Teams) per permettere la partecipazione degli studenti di tutto il campus. È richiesta la registrazione.

​​​​​​​[Registrati alla info session](https://txunicatt.my.salesforce-sites.com/events/targetX_eventsb__events#/esr?eid=a12Tj000000dh59IAA)

##### Avviso per studenti con disabilità o DSA

Ci impegniamo a garantire massima accessibilità alle persone con disabilità e Disturbi specifici dell'apprendimento. Vi chiediamo di contattare i [Servizi per l’inclusione](https://studenticattolica.unicatt.it/disabilita-dsa) almeno 15 giorni prima della data del test di valutazione iniziale.

Invitiamo coloro che fossero interessati ad iscriversi all’esame a conclusione del corso di preparazione a contattare autonomamente il centro esami scelto, in modo da verificare le modalità di svolgimento d’esame.

#### Condizioni di rimborso

1. In caso di rinuncia prima dello svolgimento della 4° ora di lezione (2 lezioni per cors standard e 1 lezione per corsi intensivi), il costo del corso verrà rimborsato al 75%.
2. In caso di rinuncia dopo la 4° ora di lezione, il costo del corso non sarà più rimborsabile.
3. La quota di iscrizione totale verrà rimborsata solamente qualora non si raggiunga il numero minimo di partecipanti.
4. In caso di mancato superamento del test iniziale e quindi l’impossibilità per lo studente di frequentare il corso, il costo del corso verrà rimborsato interamente. In fase di iscrizione lo studente è tenuto a leggere attentamente la [Scheda di autovalutazione - Quadro europeo comune di riferimento per le lingue](https://europass.europa.eu/system/files/2020-05/CEFR%20self-assessment%20grid%20IT.pdf)

### Informazioni utili

* [IELTS Home of the IELTS English Language Test](https://www.ielts.org/)
* [IELTS in CEFR scale](https://www.ielts.org/about-ielts/ielts-in-cefr-scale)

##### Contatti

**Cattolica International**  
Tel: 02/7234.5252  
Fax: 02/7234.5806  
@: [info.outbound@unicatt.it](mailto:info.outbound@unicatt.it)

[Corsi di preparazione alla certificazione IELTS](#submenu__wrapper "Corsi di preparazione alla certificazione IELTS")

* [Corsi di preparazione alla certificazione IELTS](short-programmes-corsi-per-le-certificazioni-internazionali "Corsi di preparazione alla certificazione IELTS")
  [Apri/chiudi navigazione](#asub-64c3dc1a-4fe0-4f60-8854-e8af64d54bd9 "Apri/chiudi navigazione")
  + [IELTS courses](corsi-per-le-certificazioni-internazionali-copia-di-certificazioni-lingua-inglese "IELTS courses")

[Contattaci](home-contatti "Contattaci")