# Pagina: https://studenticattolica.unicatt.it/stage-e-tesi-all-estero-tesi-all-estero

## Profondità: 1

[Esperienze all'estero](home-esperienze-all-estero)



# Short programmes

**Iscrizioni aperte tutto l'anno**

## Tesi all'estero

Il programma “Tesi all’estero” offre borse di studio agli studenti laureandi, sia di Triennale che di Magistrale, di tutte le Facoltà, che hanno autonomamente individuato un’opportunità di svolgere ricerche di carattere internazionale per la stesura del proprio elaborato di tesi.

#### Per chi?

Il programma è aperto a laureandi di Laurea Triennale e Magistrale, di tutte le Facoltà e sedi.

Per iscriversi è necessario essere in possesso del documento “Argomento di tesi depositato”, vanno bene anche uno screen o una mail che confermino l’avvenuto deposito.

Si segnala che per i laureandi di Laurea Magistrale della Facoltà di Scienze Agrarie, Alimentari e Ambientali è previsto un iter di iscrizione specifico, finalizzato alla possibilità di riconoscimento dei crediti della prova finale come crediti esteri.

#### Destinazioni

È lo studente a scegliere la destinazione, non esiste una lista predefinita di destinazioni (Università, Biblioteche, Istituti di ricerca, Enti no profit, Aziende...).

È responsabilità dello studente:

* informare il docente relatore in UC e chiedere l'approvazione del progetto di tesi all'estero
* verificare la disponibilità dell’ente ospitante ad accogliere studenti nell’ambito del programma di ricerca della tesi, verificando eventuali adempimenti per accedere all’ente stesso o al paese di destinazione, esempio: eventuale tipologia di visto necessario.

#### Quando ci si iscrive e quando si parte?

Il programma non ha date fisse: ciascuno studente può partire quando vuole, previo accordo con il proprio relatore in Università Cattolica e con l’ente ospitante. È necessario completare l’iscrizione almeno un mese prima la data prevista di inizio programma.

Laurea Magistrale della Facoltà di Scienze Agrarie, Alimentari e Ambientali: è previsto un periodo minimo di 3 mesi ai fini dell’ottenimento dei CFU esteri

#### Borse di studio

Sono disponibili borse di studio dell’importo di **€ 300 al mese**, erogabili da 1 a 3 mesi, fino ad esaurimento fondi.

Ai fini dell’erogazione della borsa di studio, si considera una mensilità dal ventunesimo giorno compreso (es. un mese: almeno 21 giorni; 2 mesi: primo mese intero almeno 30 giorni + secondo mese almeno 21 giorni).

Le borse di studio:

* verranno assegnate a tutti i partecipanti che consegnano i documenti richiesti, fino ad esaurimento dei fondi;
* sono erogate sotto forma di rimborso ed è perciò richiesto il caricamento dei giustificativi di spesa;
* non sono cumulabili con nessun altro finanziamento erogato dall’Ufficio Internazionale dell’Università Cattolica, né richiedibili durante il soggiorno estero tramite altri programmi.

##### **Modalità di erogazione**

**1. Borsa di studio per mobilità di una mensilità:**

La borsa di studio, in questo caso, sarà erogata in un unico pagamento al ritorno e previo caricamento di:

* Documenti ‘Dopo l’arrivo’ (biglietto di viaggio)
* Documenti ‘Dopo il rientro’ (foto e resoconto)
* Giustificativi di spesa pari o superiori a €300.

**2. Borsa di studio per mobilità superiori a una sola mensilità:**

La borsa di studio, in questo caso, sarà erogata in due rate.

* il primo 50% sarà erogato dopo circa un mese dalla partenza, previo caricamento dei documenti ‘Dopo l’arrivo’ (Biglietto di viaggio).
* il rimanente 50% sarà erogato al ritorno, previo caricamento dei documenti ‘Dopo il rientro’ (foto e resoconto) e dei giustificativi di spesa pari o superiori all’importo della borsa assegnata.

#### Riconoscimento CFU

Tutti gli studenti che svolgeranno il programma come prima esperienza all’estero riceveranno al rientro dal programma 1 CFU sovrannumerario per Attività Internazionale.

Laurea Magistrale della Facoltà di Scienze Agrarie, Alimentari e Ambientali: per periodi all’estero della durata minima di 3 mesi e previa consegna della apposita documentazione, è previsto che i CFU relativi alla Prova finale siano registrati a piano studi come crediti esteri.

#### Assicurazione e Safety App

Tutti i partecipanti sono tenuti a stipulare e sottoscrivere lo “Student Safety Package”, una copertura assicurativa valida per l’intera durata del programma all’estero. Il costo è di € 90 ed include anche l’attivazione della Safety APP, un’applicazione finalizzata alla gestione dei casi di emergenza. Tale pagamento dovrà essere effettuato in fase di iscrizione al programma.

[Leggi maggiori dettagli](https://studenticattolica.unicatt.it/informazioni-utili-universita-cattolica-student-safety-package).

#### Info-session

Partecipa alle info sessions, sarà un’ottima occasione per conoscere meglio il programma e studenti e studentesse della Cattolica che hanno partecipato in passato:

[Iscriviti ad una session](https://txunicatt.my.salesforce-sites.com/events/targetX_eventsb__events#/esr?eid=a12Tj000003StcXIAS)

### Come iscriversi

[Consulta la guida all'iscrizione online](Tesi%20all%20Estero%20-%20Guida%20iscrizione.pdf)

[Completa l'iscrizione online](https://mobilita-outgoing.unicatt.it/outgoing/)

[Indicazioni per la Facoltà di Medicina e chirurgia](tesi_medicine_2023.pdf)

Occorre essere in possesso dei seguenti documenti:

* Copia del documento di deposito argomento tesi
* Lettera di presentazione da parte del docente UC (relatore) su carta intestata (specificare periodo, luogo estero in cui si andranno a svolgere le ricerche, argomento o titolo tesi)
* Lettera di accettazione dell’istituzione ospitante (è sufficiente anche una e-mail)

NB: in fase di application ti verrà richiesto il pagamento del [Safety Package](https://studenticattolica.unicatt.it/informazioni-utili-universita-cattolica-student-safety-package), che è necessario per finalizzare l'iscrizione.

Al termine dell’iscrizione controlla di aver ricevuto nella tua casella @icatt l’email di conferma iscrizione.

L'ufficio internazionale ti contatterà nei giorni seguenti per darti indicazioni in merito ai passaggi successivi da svolgere.

### Contatti

**Cattolica International - MILANO**  
Tel: 02 7234 5252  
@: [info.outbound@unicatt.it](mailto:info.outbound@unicatt.it)

**Cattolica International - BRESCIA**  
Tel: 030 2406 250  
@: [ucsc.international-bs@unicatt.it](mailto:ucsc.international-bs@unicatt.it)

**Cattolica International - PIACENZA**  
Tel: 0523 599 107  
@: [programmi](mailto:programmi.international-pc@unicatt.it)[.internazionali-pc@unicatt.it](mailto:ucsc.international-pc@unicatt.it)

**Cattolica International - ROMA**  
Tel: +39 06 3015 5819  
@: [ucsc.international-rm@unicatt.it](mailto:ucsc.international-rm@unicatt.it)

[Tesi all'estero](#submenu__wrapper "Tesi all'estero")

* [Summer programmes](summer-programs-e-corsi-di-lingua-summer-programs "Summer programmes")
  [Apri/chiudi navigazione](#asub-20afc0c6-fd0a-4a76-8c7b-e14f646f3438 "Apri/chiudi navigazione")
  + [Destinazioni](summer-programs-destinazioni "Destinazioni")
  + [Prerequisiti](summer-programs-prerequisiti "Prerequisiti")
  + [Approvazione CFU](informazioni-utili-approvazione-esami "Approvazione CFU")
  + [FAQ](summer-programs-faq "FAQ")
  + [Get Ready Seminars – Summer Programmes](summer-programmes-get-ready-seminars-summer-programmes "Get Ready Seminars – Summer Programmes ")
* [Corsi di lingua all'estero](summer-programs-e-corsi-di-lingua-corsi-di-lingua-all-estero "Corsi di lingua all'estero")
  [Apri/chiudi navigazione](#asub-16d3a189-ddff-494d-87d2-efc492c36f89 "Apri/chiudi navigazione")
  + [Dublino: corso di lingua + stage](corsi-di-lingua-all-estero-dublino-corso-di-lingua-stage "Dublino: corso di lingua + stage")
  + [Cinese - BLCU](corsi-di-lingua-all-estero-cinese-blcu "Cinese - BLCU")
  + [Corsi personalizzati - Keiron Education](corsi-di-lingua-all-estero-corsi-personalizzati "Corsi personalizzati - Keiron Education")
* [Tesi all'estero](stage-e-tesi-all-estero-tesi-all-estero "Tesi all'estero")
* [Volontariato Internazionale](volontariato "Volontariato Internazionale")
  [Apri/chiudi navigazione](#asub-7a023ab7-8e7f-42c1-8e89-8049a1403631 "Apri/chiudi navigazione")
  + [Partenze individuali - HQ](volontariato-internazionale-partenze-individuali-hq "Partenze individuali - HQ")
  + [Summer 2025](volontariato-internazionale-summer-2025 "Summer 2025")
* [Faculty-led programmes](short-programmes-faculty-led-programmes "Faculty-led programmes")
  [Apri/chiudi navigazione](#asub-7939f1d2-1f30-44c3-ae05-622f04cf32d2 "Apri/chiudi navigazione")
  + [Full immersion trip - Montana, USA](faculty-led-programmes-full-immersion-trip-montana-usa "Full immersion trip - Montana, USA")
  + [Silicon Valley Immersion Program – University of San Francisco, USA](faculty-led-programmes-silicon-valley-immersion-program-university-of-san-francisco-usa "Silicon Valley Immersion Program – University of San Francisco, USA")
  + [32nd Annual International IRCLAMA Colloquium](faculty-led-programmes-32nd-annual-international-irclama-colloquium "32nd Annual International IRCLAMA Colloquium")

[Contattaci](home-contatti "Contattaci")