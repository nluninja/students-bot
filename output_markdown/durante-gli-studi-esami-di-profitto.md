# Pagina: https://studenticattolica.unicatt.it/durante-gli-studi-esami-di-profitto

## Profondità: 2

[Polo studenti](home-polo-studenti)



# Durante gli studi

### Esami di profitto

[Indicazioni per lo svolgimento dell'attività didattica fino al termine dell' a.a. 2023/24](https://www.unicatt.it/landing/link/info-covid-19/19-06-23-didattica-23-24.html)

[Leggi le Faq](esami-di-profitto-faq-esami-di-profitto)

Leggi di seguito le indicazioni per gli esami

#### Iscrizione ad un esame

Per effettuare l’iscrizione a una data di un appello d’esame è necessario utilizzare la funzione “Iscrizione esami” nell'home page della pagina personale [iCatt](https://icatt.unicatt.it/), oppure la funzione “Iscriviti all’esame” nella sezione “Corsi” della pagina personale [iCatt](https://icatt.unicatt.it/). Per poter procedere all’iscrizione a un esame, occorre che il corso sia presente nel piano studi e sia stata maturata la frequenza, acquisita in automatico al termine delle lezioni del corso ove previsto.

Verificare che l'insegnamento di cui si vuole sostenere l'esame sia presente nel libretto on-line e che i termini per la prenotazione siano aperti.

Il mancato pagamento dei contributi universitari e delle more, nonché eventuali irregolarità amministrative (per esempio ritardo nella compilazione della dichiarazione relativa ai redditi) impediscono l’iscrizione all’esame.

In caso di difficoltà o problemi durante l’iscrizione rivolgersi tempestivamente al Polo studenti della sede di riferimento o inviare una segnalazione tramite la pagina personale [iCatt](https://icatt.unicatt.it/).

#### Termine massimo per iscrizione ad un esame

L’iscrizione ad un esame deve essere effettuata entro i quattro giorni precedenti la data ufficiale dell’appello attraverso la pagina personale [iCatt](https://icatt.unicatt.it/) (Corsi - iscriviti all’esame).

Ad esempio, se l’appello è previsto il giorno 8 febbraio, le iscrizioni saranno aperte sino al giorno 4 febbraio compreso.

La richiesta di iscrizione all’esame oltre il termine indicato non potrà essere accolta.

#### Cancellare l’iscrizione ad un esame

È possibile annullare l’iscrizione ad un esame fino al giorno precedente la data d’appello accendendo alla pagina personale [iCatt](https://icatt.unicatt.it/) (sezione Corsi – Cancella iscrizione).

**Per la Facoltà di Medicina e chirurgia**  
È possibile annullare l’iscrizione ad un esame fino all’ultimo giorno utile per l’iscrizione all’appello dalla pagina personale [iCatt](https://icatt.unicatt.it/)

#### Calendario esami

Per conoscere le date degli appelli d’esame consulta la pagina della tua sede:

[Milano](https://milano.unicatt.it/polo-studenti-e-didattica-programmi-dei-corsi-orari-delle-lezioni)  [Brescia](https://brescia.unicatt.it/polo-studenti-e-didattica-programmi-dei-corsi-orari-delle-lezioni)  [Piacenza](https://piacenza.unicatt.it/polo-studenti-e-didattica-programmi-dei-corsi-orari-delle-lezioni-piacenza)  [Cremona](https://piacenza.unicatt.it/polo-studenti-e-didattica-programmi-dei-corsi-orari-delle-lezioni-cremona)  [Roma](https://roma.unicatt.it/polo-studenti-e-didattica-programmi-dei-corsi-e-orari-delle-lezioni/RM/cdl?anno=2020&tipo=CDL&codFacolta=75012)

#### Modalità di svolgimento esami di profitto

In tutte le sedi dell'Ateneo le prove orali e scritte degli esami di profitto si svolgono in presenza.

Gli studenti che non possono partecipare agli esami in presenza possono sostenere l'esame da remoto, a condizione che l'esame sia orale e che si verifichi una delle seguenti situazioni eccezionali:

a) studenti con gravi problemi di salute (patologie gravi e invalidanti, trattamenti sanitari complessi in corso, impossibilità agli spostamenti) che rendono difficoltoso e sconsigliabile lo svolgimento dell'esame in presenza. Questi casi verranno valutati dal medico del lavoro della sede di riferimento.

b) studenti detenuti, per i quali il direttore della casa circondariale chiede all'Ateneo di svolgere gli esami da remoto per ragioni di sicurezza.

c) studenti per i quali le forze di Pubblica sicurezza o specifici provvedimenti ufficiali (ad esempio della Questura competente) prevedono che non sia consigliabile lo svolgimento degli esami in presenza per ragioni di sicurezza dell'interessato.

Il Servizio per l'Inclusione della sede di appartenenza dello studente si occuperà di gestire i contatti con lo studente.

#### Verbalizzazione esiti

Per essere ammessi a sostenere gli esami è necessario esibire alla commissione il badge e un documento di identità.

L'iscrizione all'appello successivo, dello stesso insegnamento, è possibile solo se lo studente non risulta iscritto ad altro appello o dopo che egli abbia riportato un qualunque esito all'appello al quale è iscritto.

Con cadenza semestrale, la commissione preposta, provvede al sorteggio della lettera alfabetica per la presentazione dei candidati agli esami di profitto. Il risultato viene pubblicato tramite appositi avvisi affissi agli albi e alle bacheche.

**Campus di Milano, Brescia e Piacenza-Cremona**

La verbalizzazione degli esiti avviene in forma elettronica.

Per gli esami in forma orale la verbalizzazione dell’esito è contestuale al sostenimento dell’esame; per confermare il caricamento in carriera è necessario passare il badge nell’apposito lettore presente in aula.

Per gli esami in forma scritta, l’esito è comunicato attraverso una notifica nella Home page della pagina personale [iCatt](https://icatt.unicatt.it/) (sezione “Esito esami e caricamento in carriera”); per confermare il caricamento in carriera occorre procedere all’accettazione mediante il pulsante “accetta”. Diversamente, premendo il pulsante “rinuncia” l’esito non verrà caricato in carriera.  
  
A seguito dell’accettazione o della rinuncia riceverai una mail di conferma della buona riuscita dell’operazione.  
**N.B**. Se non ricevi la mail entro 24  ore segnala immediatamente al Polo studenti

In caso di mancata accettazione esplicita l’esito verrà automaticamente considerato accettato e caricato in carriera trascorsi 5 giorni dalla data di notifica (silenzio/assenso). Una volta trascorsi i 5 giorni dalla notifica, non sarà più possibile rinunciare all’esito.

Esempio

* Data notifica: 15 febbraio
* Accettazione/Rinuncia: entro il 20 febbraio
* Caricamento automatico in carriera: 21 febbraio (silenzio/assenso)

L'esito degli esami sostenuti sarà quindi visibile nella "Segreteria online" di [iCatt](https://login.unicatt.it/sso/login?contextType=external&username=string&password=secure_string&challenge_url=https://login.unicatt.it:443/sso/login&resource_url_fed=https://ucat.blackboard.com:443/webapps/bbc-saml-sso-bb_bb60/app/module/auth/login?authProvider=_107_1&redirectUrl=https://ucat.blackboard.com/webapps/portal/execute/defaultTab&request_id=-3457258647481648096&authn_try_count=0&locale=it_IT&resource_url=%2Fuser%2Floginsso) nella sezione "Il tuo libretto".

Il mancato pagamento dei contributi universitari e delle more, eventuali irregolarità amministrative (per esempio ritardo nella compilazione della dichiarazione relativa ai redditi) nonché vincoli di propedeuticità, potrebbero bloccarne il caricamento in carriera.

**Campus di Roma**

La verbalizzazione degli esiti avviene in presenza dello studente.  
Per gli esami in forma orale la verbalizzazione dell’esito è contestuale al sostenimento dell’esame.  
Per gli esami in forma scritta, la verbalizzazione avviene successivamente alla comunicazione dell’esito lo studente per accettazione.   
L'esito degli esami verbalizzati sarà visibile nella pagina iCatt (Segreteria online - Il tuo libretto).  
Il mancato pagamento dei contributi universitari e delle more, eventuali irregolarità amministrative (per esempio ritardo nella compilazione della dichiarazione relativa ai redditi) nonché vincoli di propedeuticità, potrebbero bloccarne il caricamento in carriera.

#### Errata verbalizzazione esito esame

In caso di errata verbalizzazione dell’esito è necessario contattare il docente affinché possa provvedere alla verifica ed eventuale rettifica della registrazione.

#### Verbalizzazione esami di profitto per i laureandi

In caso di impossibilità, comunicata in prossimità della data dell’appello d’esame, del docente titolare di presiedere la commissione, sarà nominato un sostituto per l’apertura dell’appello nella data programmata, evitando di rinviare l’appello a nuova data.

Per ridurre le situazioni di criticità legate all’eccessiva vicinanza o sovrapposizione della data di fine sessione esami (ultimo appello) con la data d’inizio della sessione di laurea, si consentirà al laureando di poter chiudere la propria carriera (intesa come verbalizzazione di tutti gli esami) entro 7 giorni di calendario dall’inizio della sessione di laurea, ossia il tempo necessario per effettuare le verifiche della carriera dello studente. A tal fine sarà programmato il calendario degli esami in modo che il laureando possa usufruire degli appelli di profitto secondo il seguente schema

* **Iscritti alla sessione estiva (giugno-luglio):** i primi 2 appelli su 3 (o il primo appello su 2, ove previsto).
* **Iscritti alla sessione autunnale (settembre-ottobre):** il primo appello su 2.
* **Iscritti alla sessione straordinaria (dicembre-aprile):** i primi 2 appelli su 3 (o il primo appello su 2, ove previsto).

Si potrà usufruire anche dell’ultimo appello di ogni sessione solo qualora la verbalizzazione dell’esame avvenga entro 7 giorni di calendario dall’inizio della sessione di laurea.

**Campus di Roma**  
La data limite in cui poter sostenere l’ultimo esame è comunicata allo studente laureando contestualmente nel messaggio dove vengono riportate le date degli appelli di laurea.

**Istituto Superiore di Scienze Religiose**  
Indicazioni specifiche sono pubblicate al seguente link:  
[Prova finale per il conseguimento dei gradi accademici](https://brescia.unicatt.it/facolta/issr-informazioni-per-gli-studenti-esami-di-laurea-264)

#### Microsoft Teams: tutorial utilizzo per esami e prove finali

[**Vai alla playlist**](https://www.youtube.com/playlist?list=PLUO5hocGSm6mv3w4a0yv4vq8Obt69X8Ti) per informazioni su installazione, utilizzo, creazione e gestione delle riunioni

[Esami di profitto](#submenu__wrapper "Esami di profitto")

* [Fai il piano studi](durante-gli-studi-fai-il-piano-studi "Fai il piano studi")
* [Esami di profitto](durante-gli-studi-esami-di-profitto "Esami di profitto")
  [Apri/chiudi navigazione](#asub-5033e573-13bf-4191-96a7-264f134833c9 "Apri/chiudi navigazione")
  + [FAQ esami di profitto](esami-di-profitto-faq-esami-di-profitto "FAQ esami di profitto")
* [Programmi dei corsi, orari delle lezioni ed esami di profitto](durante-gli-studi-programmi-dei-corsi-orari-delle-lezioni-ed-esami-di-profitto "Programmi dei corsi, orari delle lezioni ed esami di profitto")
  [Apri/chiudi navigazione](#asub-085a6b78-4607-40f0-916b-470db0875f02 "Apri/chiudi navigazione")
  + [Orari lezioni - Piacenza](programmi-dei-corsi-orari-delle-lezioni-ed-esami-di-profitto-orari-lezioni-piacenza "Orari lezioni - Piacenza")
  + [Prove intermedie - Piacenza](programmi-dei-corsi-orari-delle-lezioni-ed-esami-di-profitto-prove-intermedie-piacenza "Prove intermedie - Piacenza")
  + [Orari lezioni - Cremona](programmi-dei-corsi-orari-delle-lezioni-ed-esami-di-profitto-orari-lezioni-cremona "Orari lezioni - Cremona")
  + [Prove intermedie - Cremona](programmi-dei-corsi-orari-delle-lezioni-ed-esami-di-profitto-prove-intermedie-cremona "Prove intermedie - Cremona")
  + [Orari lezioni - Brescia](programmi-dei-corsi-orari-delle-lezioni-ed-esami-di-profitto-orari-lezioni-brescia "Orari lezioni - Brescia")
* [Calendari accademici](durante-gli-studi-calendari-accademici "Calendari accademici")
* [Guide di Facoltà](durante-gli-studi-guide-di-facolta "Guide di Facoltà")
* [Autocertificazioni e certificati](durante-gli-studi-autocertificazioni-e-certificati "Autocertificazioni e certificati")
  [Apri/chiudi navigazione](#asub-dc5eea24-84b0-4605-85c2-bc9817fe1173 "Apri/chiudi navigazione")
* [Rinnovo iscrizione](durante-gli-studi-rinnovo-iscrizione "Rinnovo iscrizione")
* [Info Covid-19 per gli studenti](https://www.unicatt.it/landing/link/info-covid-19.html "Info Covid-19 per gli studenti")

[Contattaci](home-contatti "Contattaci")