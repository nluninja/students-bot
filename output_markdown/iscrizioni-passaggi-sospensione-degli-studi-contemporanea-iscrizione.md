# Pagina: https://studenticattolica.unicatt.it/iscrizioni-passaggi-sospensione-degli-studi-contemporanea-iscrizione

## Profondità: 2

[Polo studenti](home-polo-studenti)



# Iscrizioni, passaggi, sospensione degli studi

### Contemporanea iscrizione

#### Quando è consentito iscriversi a due corsi di studio

E’ consentita l’iscrizione contemporanea, anche presso Università diverse, a:

* 2 corsi di laurea, di laurea magistrale, Scuole o Istituti superiori ad ordinamento speciale, Istituzioni dell'alta Formazione artistica, musicale e coreutica.  
  I corsi di studio devono:
  + appartenere a classi di laurea o di laurea magistrale diverse
  + avere percorsi comuni fino ad un massimo di un terzo. Se i due corsi di studio hanno un numero di Cfu diverso, ad esempio se un' iscrizione è ad una Laurea triennale (180 CFU) e l’altra ad una Laurea magistrale (120 CFU), la sovrapposizione dei due percorsi può essere al massimo di 40 CFU.
* 1 corso di laurea o di laurea magistrale e a 1 corso di master, di dottorato di ricerca o di specializzazione, ad eccezione dei corsi di specializzazione medica
* 1 corso di dottorato di ricerca o di master e a 1 corso di specializzazione non medica
* per la contemporanea iscrizione ad un corso di dottorato di ricerca e ad un corso di specializzazione medica, si applica l’articolo 2 del D.M. 930/2022, ai sensi del quale la  
  frequenza contestuale di corsi di dottorato e scuole di specializzazione mediche è disciplinata dai  
  regolamenti di autonomia delle singole Università nel rispetto delle specifiche condizioni previste;
* Se uno dei due corsi di studio è a frequenza obbligatoria, è consentita l’iscrizione ad un secondo corso di studio che non presenti obblighi di frequenza.

Questa disposizione non si applica ai corsi di studio per i quali la frequenza obbligatoria è prevista solo per le attività laboratoriali e di tirocinio.

Non è possibile iscriversi ad un ulteriore corso di studi nel caso di iscrizione ai corsi di studio internazionale che portino al conseguimento di titoli doppi, multipli, o congiunti con Atenei esteri dove prevale la disciplina vigente in materia.

E' possibile anche optare per l'iscrizione a tempo parziale.

Riferimenti normativi: [DM n. 930/2022](https://www.mur.gov.it/it/atti-e-normativa/decreto-ministeriale-n-930-del-29-07-2022) [DM n. 933/2022](https://www.mur.gov.it/it/atti-e-normativa/decreto-ministeriale-n-933-del-02-08-2022) e [Legge n. 33/2022](https://www.gazzettaufficiale.it/eli/id/2022/04/28/22G00041/sg)

[FAQ del 12 gennaio 2023](https://www.mur.gov.it/sites/default/files/2023-01/faq_contemporanea_iscrizione_12_gennaio_2023.pdf)

[FAQ del 10 ottobre 2022](https://www.mur.gov.it/sites/default/files/2022-10/faq_contemporanea_iscrizione_10%20ottobre%202022.pdf)

#### Tempistica e numero massimo di crediti riconoscibili

La richiesta di riconoscimento crediti si effettua tramite con la compilazione del Modulo contemporanea iscrizione.

La richiesta di riconoscimento dei crediti acquisiti durante il regime di contemporanea iscrizione si effettua nei seguenti periodi di ogni anno:

   da novembre a dicembre  
   e da marzo ad aprile

All’interno di ciascuna finestra temporale la studentessa o lo studente potranno presentare una sola richiesta per tutti gli esami sostenuti fino a quel momento.

[MODULO](PROPOSTA%20MODULO%20CONVALIDA%20ESAMI.pdf) per richiesta riconoscimento crediti

#### Come iscriversi a due corsi di studio

Gli interessati sono tenuti a seguire le indicazioni ed ad informare ciascuna Università, Scuole o Istituti superiori ad ordinamento speciale, Istituzioni dell'alta Formazione artistica, musicale e coreutica (se l'iscrizione coinvolge due istituti diversi).

Per iscriversi a due corsi di studio è necessario compilare il MODULO e inviarlo:

* per gli studenti iscritti/laureati in Università Cattolica tramite iCatt, Richiesta informazioni, Gestione carriera e servizi agli studenti, Altro
* per gli altri studenti/laureati tramite:

[Richiesta informazioni laurea triennali e a ciclo unico](https://www.unicatt.it/ammissione/orientamento/sei-ancora-alle-superiori/informazioni-lauree-triennali-e-a-ciclo-unico.html)

[Richiesta informazioni laurea magistrale](https://www.unicatt.it/ammissione/orientamento/hai-gia-una-laurea-triennale/informazioni-lauree-magistrali.html)

selezionando l'argomento Trasferimento, Seconda laurea, Ripresa carriera Specificando l'interesse alla Contemporanea iscrizione

[MODULO CONTEMPORANEA ISCRIZIONE](Dichiarazione%20sostitutiva%20contemporanea%20iscrizione%202022_iscrittoUC_V5%20modificato.pdf)

#### Altre informazioni

Per i corsi di contemporanea iscrizione consentiti dalla normativa vigente è necessario assolvere i seguenti adempimenti:   
scaricare dal link  https://studenticattolica.unicatt.it/iscrizioni-passaggi-sospensione-degli-studi-contemporanea-iscrizione il Modulo di contemporanea iscrizione, compilarlo e inoltrarlo al Polo studenti della sede di riferimento all’atto di immatricolazione/iscrizione in Università Cattolica entro i termini stabiliti dalle rispettive procedure di ammissione dell’anno accademico di riferimento, eventualmente corredato del regolamento didattico del corso e al piano studi/ Guida di Facoltà dell’altro ateneo, se richiesto all'atto dell'iscrizione.

In ciascuno dei casi sopraindicati, gli studenti dovranno effettuare la richiesta come segue:  
studenti in fase di perfezionamento immatricolazione: tramite Portale, unitamente alla domanda di immatricolazione;  
studenti immatricolati: tramite la propria pagina personale iCatt;  
studenti prospect: alternativamente tramite uno dei seguenti link:  
-    https://www.unicatt.it/ammissione/orientamento/sei-ancora-alle-superiori/informazioni-lauree-triennali-e-a-ciclo-unico.html  
-    https://www.unicatt.it/ammissione/orientamento/hai-gia-una-laurea-triennale/informazioni-lauree-magistrali.html selezionando l’argomento “trasferimento - seconda laurea – ripresa carriera”.

**N.B**.: nell’eventualità in cui gli studenti dovessero maturare nel corso del tempo la volontà di rinunciare alla contemporanea iscrizione, dovranno darne tempestiva notizia al Polo studenti della sede di riferimento indicando, eventualmente, quale dei due corsi di studi mantenere attivo.  
Qualora invece, a seguito della rinuncia ad un corso di studi o del trasferimento ad altro corso di studi, decidessero di iscriversi contemporaneamente ad un secondo corso di studi dovranno altresì darne tempestiva notizia al Polo studenti della sede di riferimento ricompilando e riconsegnando un nuovo modulo di contemporanea iscrizione.

Procedura e termini per la richiesta da parte degli studenti della convalida esami di profitto svolti presso altro corso di studi di UC o di altro ateneo:  
•    Lo studente si impegna a chiedere la convalida degli esami al termine di ogni sessione d’esame tramite autocertificazione ed è consapevole che non potranno essere convalidati esami sostenuti nella stessa sessione in cui è prevista la discussione/proclamazione della tesi.  
•    Dichiara inoltre di essere a conoscenza del fatto che, di norma, non possono essere convalidati esami appartenenti a corsi di studio di livello diverso.  
•    Deve consegnare apposito modulo contenente la dichiarazione di seguito indicata:  
“Dichiaro di essere consapevole e accettare quanto previsto dalla normativa vigente in materia (legge 33/2022, DDMM  attuativi e faq ministeriali)”

Allega:  
•    Autocertificazione riportante l’indicazione degli esami superati con data, delle votazioni conseguite, dei crediti formativi universitari e dei settori scientifico disciplinari  
•    Programma corsi (dettaglio argomenti, bibliografia, docenti di riferimento)  
•    Compilazione modulo che ricalca quello che si presenta per le istruttorie dei provenienti, da accompagnare ai documenti sopra indicati, e da recapitare alla Facoltà/Coordinatore del cds

Richiesta di SOSPENSIONE di un corso di studi in regime di contemporanea iscrizione:  
L’opzione della sospensione, se esercitata, ai sensi della normativa nazionale vigente, si applica comunque ad entrambi i corsi di studi.

Richiesta di TRASFERIMENTO ad altro corso di studi in regime di contemporanea iscrizione:  
L’opzione del trasferimento, se esercitata, determina la configurazione dell’Ateneo di destinazione quale secondo Ateneo avendo quest’ultimo l’onere della valutazione della differenziazione dei due corsi di studi nella misura di almeno 2/3.

[Contemporanea iscrizione](#submenu__wrapper "Contemporanea iscrizione")

* [Iscrizione studente a tempo parziale](iscrizioni-passaggi-sospensione-degli-studi-iscrizione-studente-a-tempo-parziale "Iscrizione studente a tempo parziale")
* [Contemporanea iscrizione](iscrizioni-passaggi-sospensione-degli-studi-contemporanea-iscrizione "Contemporanea iscrizione")
* [Sostegno alla maternità e alla genitorialità](iscrizioni-passaggi-sospensione-degli-studi-sostegno-alla-maternita-e-alla-genitorialita "Sostegno alla maternità e alla genitorialità")
* [Carriera alias](iscrizioni-passaggi-sospensione-degli-studi-carriera-alias "Carriera alias")
* [Frequenza a corsi singoli](iscrizioni-passaggi-sospensione-degli-studi-frequenza-a-corsi-singoli "Frequenza a corsi singoli")
* [Passaggio interno di corso di laurea](iscrizioni-passaggi-sospensione-degli-studi-passaggio-interno-di-corso-di-laurea "Passaggio interno di corso di laurea")
* [Trasferimenti](iscrizioni-passaggi-sospensione-degli-studi-trasferimenti "Trasferimenti")
* [Seconde lauree, ripresa carriera](iscrizioni-passaggi-sospensione-degli-studi-seconde-lauree-ripresa-carriera "Seconde lauree, ripresa carriera")
* [Rinuncia studi](iscrizioni-passaggi-sospensione-degli-studi-rinuncia-studi "Rinuncia studi")
* [Sospensione e interruzione degli studi](iscrizioni-passaggi-sospensione-degli-studi-sospensione-e-interruzione-degli-studi "Sospensione e interruzione degli studi")

[Contattaci](home-contatti "Contattaci")