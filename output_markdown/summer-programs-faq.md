# Pagina: https://studenticattolica.unicatt.it/summer-programs-faq

## Profondità: 2

[Summer programmes](summer-programs-e-corsi-di-lingua-summer-programs)



# Summer programmes

## FAQ

#### Prerequisiti linguistici e accademici

* **Se ho già sostenuto il test interno di Cattolica International per il progamma Exchange o per un altro programma devo risostenerlo per iscrivermi ad un Summer Programme?**  
  No, non è necessario risostenere il test interno se questo è stato svolto a partire da maggio 2023.
* **Se frequento un corso di laurea in lingua inglese devo comunque attestare la mia competenza linguistica?**  
  No, se si è iscritti ad un corso di laurea Cattolica in inglese è possibile accedere alla maggior parte dei Summer Programmes offerti. In termini di graduatoria per l'assegnazione delle borse di studio verrà automaticamente assegnato un punteggio di B2.2. Se pensi di avere un livello più alto, puoi sostenere il test interno di Cattolica International oppure presentare una delle certificazioni linguistiche accettate dall’ateneo estero. **Attenzione**: per candidarsi per la Harvard University non è sufficiente il test Cattolica International o l’iscrizione ad un corso erogato in lingua inglese. Verifica nella pagina del programma le certificazioni accettate.
* **Sono uno studente di Scienze Linguistiche, devo comunque dimostrare la mia competenza linguistica?**  
  Sì, è necessario presentare una certificazione linguistica (tra quelle accettate dall’ateneo estero e con punteggio minimo soddisfatto) oppure sostenere il test di Cattolica International
* **Devo attestare la mia competenza linguistica anche se ho sostenuto un esame di lingua inglese durante la mia carriera universitaria?**  
  Sì, è necessario presentare una certificazione tra quelle accettate dall’ateneo estero con un punteggio adeguato oppure sostenere il test interno di Cattolica International. L'elenco delle certificazioni accettate è presente nei dettagli di ogni singola destinazione.
* **In cosa consiste il test Cattolica International?**
  + Parte 1: orale  
    10/15 minuti su piattaforma Zoom/Teams   
    Verifica comprensione orale  
    Capacità espressiva  
    Lessico/pronuncia  
      
    a seguire (entro le successive 24h)
  + Parte 2: scritto  
    online (adattivo, max 80 minuti)   
    Listening  
    Grammar  
    Use of English

#### Iscrizione online e Assegnazione borse di studio

* **Se non ho ancora il passaporto posso iscrivermi ad un Summer Programme?**  
  Sì, è possibile iscriversi al programma tramite l’Ufficio Internazionale anche se non si è ancora in possesso del passaporto, ma è necessario averne fatta richiesta in modo da avere il documento in tempo utile per l’iscrizione presso l’ateneo estero e per eventuale richiesta di visto.
* **Sono interessato a più programmi e non ho ancora deciso a quale partecipare. Posso iscrivermi a più Summer Programmes?**  
  Sì, è possibile iscriversi a più programmi, tenendo presente che l’application fee non è rimborsabile. L’application fee è legata alla singola destinazione, quindi se vorrai candidarti per più destinazioni, sarà necessario corrispondere il pagamento dell’application fee per ogni bando.
* **È prevista una graduatoria per partecipare ai Summer Programmes?**  
  Non è previsto un numero minimo o massimo di partecipanti (a meno che non sia espressamente indicato) e non è prevista una graduatoria.   
  Vi è però un numero definito di borse di studio, stanziate per ogni destinazione, che vengono assegnate tramite graduatoria basata sul merito accademico (media esami, voto di laurea se disponibile, conoscenza inglese). Le formule per il calcolo del punteggio per la graduatoria sono consultabili [qui](https://studenticattolica.unicatt.it/Exchange - formule calcolopunteggio.pdf).
* **Quando sapremo se siamo assegnatari di borse di studio?**  
  Dopo circa una settimana dalla chiusura delle iscrizioni riceverete una notifica circa l’esito delle assegnazioni; dopo di che vi chiederemo di confermare la vostra adesione al programma con il pagamento di una programme fee.

#### Riconoscimento dei CFU

* **La richiesta di riconoscimento dei CFU è obbligatoria?**  
  No, la richiesta è facoltativa ed è responsabilità del singolo studente. È possibile partecipare ad un Summer programme anche qualora non si chieda il riconoscimento dei CFU. Se si è interessati al riconoscimento dei CFU esteri, è necessario seguire l’iter previsto da ogni Facoltà [Approvazione esami | Università Cattolica del Sacro Cuore (unicatt.it)](https://studenticattolica.unicatt.it/informazioni-utili-approvazione-esami)
* **Come e quando posso richiedere il riconoscimento dei CFU?**  
  La richiesta avviene secondo le modalità previste dalla propria Facoltà e va inoltrata contestualmente all’iscrizione al programma. [Leggi qui i dettagli.](https://studenticattolica.unicatt.it/informazioni-utili-approvazione-esami)
* **È possibile che mi sia riconosciuto un esame anche se il numero di units estere è molto diverso dal numero di CFU Cattolica?**  
  Sì, non esiste una corrispondenza universalmente riconosciuta tra crediti esteri e CFU, quindi nella valutazione delle possibili equivalenze, ai fini del riconoscimento, è fondamentale il numero di ore di lezione e il contenuto del corso.
* **Sul sito non trovo il programma dettagliato del corso estero. Come posso fare?**  
  In alcune università estere la pubblicazione del programma dettagliato avviene a discrezione del docente e può avvenire a iscrizioni già aperte. Puoi scriverci una mail chiedendo il programma del corso che ti interessa, verificheremo con i partner se disponibile.
* **Posso inviare più di un pre-programme plan?**  
  Sì, è possibile inviarlo accedendo direttamente all’application per la destinazione desiderata
* **In quanto tempo i docenti si esprimono sul riconoscimento?**  
  Normalmente nell'arco di due settimane lavorative.

#### Alloggio

* **Perché per alcune destinazioni non è incluso l’alloggio?**  
  È possibile che alcune università per policy di privacy non permettano a enti terzi di prenotare gli alloggi. . Nella maggior parte dei casi non è obbligatorio alloggiare on campus. Scegliendo di alloggiare all’interno del campus spesso si può acquistare un meal plan per l’intera durata del soggiorno oppure, in altri casi, è previsto l’uso cucina. È bene verificare sempre cosa è incluso nel costo del programma di ogni singola destinazione.  
  .
* **Se l’alloggio non è incluso devo trovarmi l’alloggio da solo?**  
  No, dopo la chiusura delle iscrizioni, una volta ammessi ai corsi presso l’Università estera, ogni studente riceverà indicazioni su come procedere con la prenotazione dell’alloggio, qualora decidesse di alloggiare on campus.

#### Cosa devo fare dopo la chiusura delle iscrizioni

* La settimana successiva alla chiusura delle iscrizioni: Cattolica International raccoglie tutte le candidature complete, assegna le borse di studio previste. Riceverai una mail per confermare la tua adesione al programma, e procedere con pagamento di una programme fee.
* Verrai invitato alla prima Orientation Session obbligatoria, in cui con il supporto dell’Ufficio Internazionale potrai completare la procedura di iscrizione ai corsi scelti. È questo il momento in cui la scelta dei corsi esteri è definitiva.
* Le modalità e le tempistiche del pagamento del programma sono indicate per ogni destinazione.
* Nelle settimane successive (quindi dopo circa 3-4 settimane dalla chiusura delle iscrizioni) riceverai conferma da parte dell’università estera che procederà a emettere il tuo ID number (equivalente della tua matricola). Le tempistiche variano a seconda dell'ateneo.
* Una volta ricevuta questa ammissione ufficiale è possibile procedere, dove previsto, con la richiesta di visto/la prenotazione dell’alloggio.
* Altri adempimenti pre-partenza
* Acquisto del volo: potrai acquistare il tuo volo aereo in autonomia, dopo aver ricevuto conferma di ammissione ai corsi e visto, dove previsto.

[FAQ](#submenu__wrapper "FAQ")

* [Summer programmes](summer-programs-e-corsi-di-lingua-summer-programs "Summer programmes")
  [Apri/chiudi navigazione](#asub-20afc0c6-fd0a-4a76-8c7b-e14f646f3438 "Apri/chiudi navigazione")
  + [Destinazioni](summer-programs-destinazioni "Destinazioni")
  + [Prerequisiti](summer-programs-prerequisiti "Prerequisiti")
  + [Approvazione CFU](informazioni-utili-approvazione-esami "Approvazione CFU")
  + [FAQ](summer-programs-faq "FAQ")
  + [Get Ready Seminars – Summer Programmes](summer-programmes-get-ready-seminars-summer-programmes "Get Ready Seminars – Summer Programmes ")
* [Corsi di lingua all'estero](summer-programs-e-corsi-di-lingua-corsi-di-lingua-all-estero "Corsi di lingua all'estero")
  [Apri/chiudi navigazione](#asub-16d3a189-ddff-494d-87d2-efc492c36f89 "Apri/chiudi navigazione")
  + [Dublino: corso di lingua + stage](corsi-di-lingua-all-estero-dublino-corso-di-lingua-stage "Dublino: corso di lingua + stage")
  + [Cinese - BLCU](corsi-di-lingua-all-estero-cinese-blcu "Cinese - BLCU")
  + [Corsi personalizzati - Keiron Education](corsi-di-lingua-all-estero-corsi-personalizzati "Corsi personalizzati - Keiron Education")
* [Tesi all'estero](stage-e-tesi-all-estero-tesi-all-estero "Tesi all'estero")
* [Volontariato Internazionale](volontariato "Volontariato Internazionale")
  [Apri/chiudi navigazione](#asub-7a023ab7-8e7f-42c1-8e89-8049a1403631 "Apri/chiudi navigazione")
  + [Partenze individuali - HQ](volontariato-internazionale-partenze-individuali-hq "Partenze individuali - HQ")
  + [Summer 2025](volontariato-internazionale-summer-2025 "Summer 2025")
* [Faculty-led programmes](short-programmes-faculty-led-programmes "Faculty-led programmes")
  [Apri/chiudi navigazione](#asub-7939f1d2-1f30-44c3-ae05-622f04cf32d2 "Apri/chiudi navigazione")
  + [Full immersion trip - Montana, USA](faculty-led-programmes-full-immersion-trip-montana-usa "Full immersion trip - Montana, USA")
  + [Silicon Valley Immersion Program – University of San Francisco, USA](faculty-led-programmes-silicon-valley-immersion-program-university-of-san-francisco-usa "Silicon Valley Immersion Program – University of San Francisco, USA")
  + [32nd Annual International IRCLAMA Colloquium](faculty-led-programmes-32nd-annual-international-irclama-colloquium "32nd Annual International IRCLAMA Colloquium")

[Contattaci](home-contatti "Contattaci")