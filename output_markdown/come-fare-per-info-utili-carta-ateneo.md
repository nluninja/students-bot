# Pagina: https://studenticattolica.unicatt.it/come-fare-per-info-utili-carta-ateneo

## Profondità: 2

[Come fare per / Info utili](strumenti-e-supporto-come-fare-per-info-utili)



# Strumenti e supporto

### Tessera universitaria Ateneo+

![](studenti-tessera.JPG)La Tessera universitaria ateneo+ è il documento personale di riconoscimento: indispensabile per frequentare le strutture dell’Università, sostenere esami, rilevare le presenze in aula, e per accedere a i servizi quali la biblioteca, la mensa, il prestito libri, gli sportelli presenti nelle sedi e molti altri ancora.

Inoltre la tessera ateneo+ potrà essere attivata gratuitamente, grazie alla collaborazione con la Banca Popolare di Sondrio, anche come carta di pagamento ricaricabile con IBAN. Una volta attiva, la tessera potrà essere utilizzata anche come carta bancaria per ricevere, sempre gratuitamente, gli accrediti relativi a rimborsi tasse, borse di studio, borse di collaborazione studentesche o borse Erasmus; si potranno inoltre effettuare micro pagamenti in modalità contactless, gestire operazioni di ricarica telefonica, pagare tasse e contributi universitari senza costi aggiuntivi.

**Come si presenta**

La tessera ateneo+ ha l'aspetto di una normale carta magnetica. Presenta una serie di dati che la rendono effettivamente uno strumento personale e che consentono quindi di identificare in modo certo il suo possessore: foto, matricola, nome e cognome, data di nascita.

La  tessera ateneo+ riporta, inoltre, il logo dell'Università Cattolica del Sacro Cuore e del circuito elettronico nel quale la carta è accettata con funzioni di pagamento.

La tessera ateneo+ sarà spedita (non prima di settembre) agli studenti che si immatricolano ai corsi di laurea dell’Ateneo dopo il perfezionamento dell’immatricolazione.

**Informazioni sulla spedizione**

* la tessera ateneo+ verrà spedita (solo nel territorio italiano) all’indirizzo inserito dallo studente nel Portale iscrizioni. (non prima di settembre)  
  (Per gli studenti residenti all'estero la procedura di consegna è in via di definizione).
* Il ritiro della carta ateneo+, per i corsi di Laurea della Facoltà di Medicina e chirurgia, avviene presso il Polo Studenti di Roma o la Segreteria Didattica della sede del corso, previa comunicazione di disponibilità al ritiro. Saranno inviate apposite comunicazioni sul portale iCatt
* lo studente appena ricevuta la tessera ateneo+ dovrà dichiararne la ricezione all’interno della propria pagina personale iCatt.
* La nota informativa in allegato alla tessera ateneo+ illustra le caratteristiche della carta come strumento di pagamento. Qualora lo studente fosse interessato/a all'attivazione gratuita come carta di pagamento, sarà sufficiente cliccare sul link presente nella mail che riceverà subito dopo la conferma della ricezione della tessera ateneo +.  Tramite questo link si avvia il processo di attivazione con riconoscimento a distanza (non sarà quindi richiesto di recarsi fisicamente presso uno sportello bancario).
* attivando la carta come strumento di pagamento, lo studente darà il consenso a ricevere sulla carta gli accrediti previsti e autorizzerà la banca a comunicare all'Ateneo l'IBAN associato alla tessera.

Ulteriori e dettagliate informazioni sulle condizioni proposte dalla Banca Popolare di Sondrio sono disponibili alla pagina del sito  [http://www.popso.it/ateneopiu](https://www.popso.it/ateneopiu)

Per informazioni sulle modalità di funzionamento consulta la [pagina delle FAQ](carta-ateneo-faq-ateneo) e i documenti allegati di seguito:

[Brochure funzionamento](studenti-Ateneopiu_Brochure_funzionamento.pdf)  
[Brochure informativa](studenti-Ateneopiu_Brochure_informativa.pdf)

**Badge rilasciati nell'a.a. 2016/17 e precedenti**

I badge rilasciati agli studenti iscritti fino all’anno accademico 2016/17 restano attivi, garantendo inoltre l’accesso alle funzionalità e ai servizi previsti.

### HowToUnicatt I Ateneo+

[![la carta atenei +](ateneo.jpg)](https://www.youtube.com/watch?v=RQMBKrobf3I)

[Carta Ateneo+](#submenu__wrapper "Carta Ateneo+")

* [iCatt](strumenti-e-supporto-icatt "iCatt")
* [app iCatt](strumenti-e-supporto-app-icatt "app iCatt")
* [Mail iCatt](strumenti-e-supporto-mail-icatt "Mail iCatt")
* [app Rilevazione frequenze (Roma)](strumenti-e-supporto-app-rilevazione-frequenze-roma "app Rilevazione frequenze (Roma)")
* [Blackboard](https://ilab.unicatt.it/ilab-blackboard-per-gli-studenti#content "Blackboard")
* [Modulistica](strumenti-e-supporto-modulistica "Modulistica")
* [Come fare per / Info utili](strumenti-e-supporto-come-fare-per-info-utili "Come fare per / Info utili")
  [Apri/chiudi navigazione](#asub-d1bee749-eeb7-40af-9be1-63405db52700 "Apri/chiudi navigazione")
  + [Duplicato badge, libretto e diploma universitario](come-fare-per-info-utili-duplicato-badge-libretto-e-doploma-universitario "Duplicato badge, libretto e diploma universitario")
  + [Fotocopiatrici digitali multifunzione](come-fare-per-info-utili-fotocopiatrici-digitali-multifunzione "Fotocopiatrici digitali multifunzione")
  + [Carta Ateneo+](come-fare-per-info-utili-carta-ateneo "Carta Ateneo+")
* [Kit iscritto](strumenti-e-supporto-kit-iscritto "Kit iscritto")
* [Il Polo studenti nei campus](strumenti-e-supporto-il-polo-studenti-nei-campus "Il Polo studenti nei campus")

[Contattaci](home-contatti "Contattaci")