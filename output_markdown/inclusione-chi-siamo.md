# Pagina: https://studenticattolica.unicatt.it/inclusione-chi-siamo

## Profondità: 1

[Servizi e campus life](home-servizi-e-campus-life)



# Servizi per l’inclusione

#### Storia e dati

I Servizi per l’inclusione nascono come Servizi per l’integrazione degli studenti con disabilità e con DSA nel 1999, per favorire una piena integrazione degli studenti universitari con disabilità e con Disturbi Specifici dell’Apprendimento (DSA).

Nel corso di questi anni i Servizi per l’integrazione si sono evoluti in Servizi per l’inclusione seguendo le indicazioni delle varie normative e le direzioni della ricerca didattico-pedagogica in merito all’inclusione degli studenti con disabilità, con DSA e anche con altri Bisogni Educativi Speciali (BES).

###### **Qualche dato**

Gli studenti seguiti dai nostri Servizi nel 1999 erano 58 e tutti afferenti alla sola sede di Milano; i dati più recenti relativi all’Anno Accademico 2024/2025 contano quasi 4000 studenti distribuiti nelle quattro sedi (Milano, Brescia, Piacenza-Cremona e Roma).

###### **Collaborazioni e rete**

L’Ateneo aderisce fin dalla sua istituzione al CALD - Coordinamento degli Atenei Lombardi per la disabilità.

I nostri Servizi per l’inclusione hanno sviluppato collaborazioni con LIUC – Università Cattaneo e con la Facoltà Teologica dell’Italia Settentrionale Istituti Paralleli.

#### Delegato

**Professore Luigi d'Alonzo**

**Professore Ordinario di Pedagogia Speciale** (settore disciplinare M-PED/03 Didattica e pedagogia speciale) nella Facoltà di Scienze della Formazione presso la sede di Milano

**Delegato del Rettore per l'inclusione**.

**Direttore** del CENTRO STUDI E RICERCHE SULLA DISABILITA' E LA MARGINALITA' (CeDisMa).

**Direttore** della rivista scientifica "Italian Journal of Special Education for Inclusion".

**Past-Presidente** della SiPeS (Società italiana di Pedagogia Speciale).

**Coordinatore** della Laurea Magistrale: "CONSULENZA PEDAGOGICA PER LA DISABILITA' E MARGINALITA' ".

**Direttore** del Master universitario in DIDATTICA E PSICOPEDAGOGIA PER ALUNNI CON DISTURBO AUTISTICO - Sede di Milano e Brescia.

**Direttore** del Master universitario in DIDATTICA E PSICOPEDAGOGIA PER ALUNNI CON DISTURBO DA DEFICIT D'ATTENZIONE/IPERATTIVITA' ADHD-DDAI. Sede di Milano.

bdel Master universitario in DIDATTICA E PSICOPEDAGOGIA PER I DISTURBI DELL'APPRENDIMENTO - DSA.Sede di MIlano e Brescia.

**Direttore** del Master universitario in COMUNICAZIONE AUMENTATIVA ALTERNATIVA (CAA)

**Direttore** del CORSO DI SPECIALIZZAZIONE PER INSEGNANTI DI SOSTEGNO. Sede di Milano e Brescia.

**Coordinatore** nazionale dei DIRETTORI dei CORSI DI SPECIALIZZAZIONE PER INSEGNANTI DI SOSTEGNO.

***Componete** del Comitato tecnico-scientifico ministeriale dell'Osservatorio permanente per l'integrazione degli alunni con disabilità.*

***Componente** del Comitato tecnico-scientifico ministeriale sui DSA.*

È stato membro :

* della S*egreteria Tecnica per le Politiche della Ricerca del MIUR.*

#### Segreteria e collaboratori

La Segreteria ha il compito di fornire agli studenti il supporto tecnico-amministrativo necessario per affrontare la carriera universitaria, avvalendosi della collaborazione e lavorando in sinergia con il Polo Studenti e gli altri uffici dell’Università (Biblioteca, Educatt, International,…). A seconda della sede di appartenenza, lo studente troverà differenti addetti ad accoglierlo sia di persona che telefonicamente: le Segreterie delle varie sedi sono coordinate da un unico responsabile, dott. Fabrizio Cappelletti, che presta servizio presso la sede di Milano (v. [Contatti](inclusione-contatti)).

I Servizi per l’inclusione si avvalgono della collaborazione di altre figure necessarie, oltre ai consulenti e ai membri delle Segreterie, al fine di garantire un’adeguata realizzazione delle attività specifiche di ogni sede.

#### Fondo per l’assistenza degli studenti con disabilità

La Segreteria dei Servizi per l’inclusione dispone di un apposito Fondo, costituito dall’Università, finalizzato alla realizzazione di attività straordinarie in sostegno agli studenti con disabilità.

Nella compilazione della modulistica reddituale online viene chiesto a tutti gli studenti, su base volontaria, un contributo aggiuntivo di € 5,00 per incrementare le risorse di tale Fondo.

Negli ultimi anni, solo per citare alcuni interventi, il Fondo ha permesso di:

* predisporre un percorso tattile per non vedenti per l’accesso al Polo studenti di Milano;
* finanziare l’iniziativa di sensibilizzazione, che si tiene con frequenza annuale, “Mettiti nei miei panni” presso le sedi di Milano, Piacenza - Cremona e Brescia;
* dotare la Segreteria dei Servizi per l’inclusione della sede di Piacenza e il Polo studenti della sede di Brescia di porta elettrica scorrevole;
* acquistare banchi antropometrici, regolabili in altezza ed inclinazione, da posizionare presso tutte le sedi dell’Ateneo;
* adeguare costantemente le attrezzature preposte a rendere totalmente accessibili gli spazi delle varie sedi (ascensori e pedane montascale).

In caso di adesione, il contributo volontario di € 5,00 verrà aggiunto all’importo della terza rata.

L’Università, a sua volta, incrementerà tale Fondo in misura almeno pari all’importo complessivamente ottenuto attraverso la libera sottoscrizione degli studenti.

#### Consulenti pedagogici

Gli studenti in possesso dei [documenti opportuni](inclusione-a-chi-ci-rivolgiamo) possono usufruire della consulenza pedagogica durante la propria carriera accademica e della mediazione didattica. I pedagogisti sono esperti, oltre che delle varie necessità e situazioni dei nostri studenti, anche della struttura delle Facoltà e dei vari Corsi di Laurea. ([vedi Servizi dedicati](inclusione-servizi-dedicati))  
I consulenti che collaborano con i Servizi per l’inclusione sono dottori in materie pedagogiche e psicologiche nonché esperti nelle varie tematiche legate al mondo delle disabilità, dei DSA e degli altri BES. Attraverso una continua formazione e supervisione possono garantire agli studenti una sempre rinnovata competenza al loro servizio.

#### I nostri studenti

### Mettiti nei miei panni - Interview edition

[![](mnmp2022i.3(1).png)](https://www.youtube.com/watch?v=tbxm0Rf-Kls)

### Oltre il DSA: la voce degli studenti UCSC

[![](p2_dsaday.jpg)](https://www.youtube.com/watch?v=StHgcQGk1VQ)

[Chi siamo](#submenu__wrapper "Chi siamo")

* [Inizia da qui](inclusione-inizia-da-qui "Inizia da qui")
* [A chi ci rivolgiamo](inclusione-a-chi-ci-rivolgiamo "A chi ci rivolgiamo")
* [Servizi dedicati](inclusione-servizi-dedicati "Servizi dedicati")
* [Prove di ammissione, VPI e OFA](inclusione-prove-di-ammissione-vpi-e-ofa "Prove di ammissione, VPI e OFA")
* [Chi siamo](inclusione-chi-siamo "Chi siamo")
* [Opportunità](inclusione-opportunita "Opportunità")
* [Avvisi ed eventi](inclusione-avvisi-ed-eventi "Avvisi ed eventi")
* [Faq e brochure](inclusione-faq-e-brochure "Faq e brochure")
* [Contatti](inclusione-contatti "Contatti")

[Contattaci](home-contatti "Contattaci")