# Pagina: https://studenticattolica.unicatt.it/stage-e-lavoro-borse-di-studio-f-bonelli-2025-bonellierede

## Profondità: 2

[Stage e lavoro](avvisi-stage-e-lavoro)


**Stage e lavoro
| 20 marzo 2025**

# Borse di studio F. Bonelli 2025\_BonelliErede

### Borse di studio F. Bonelli 2025\_BonelliErede

Condividi su:

Condividi su Facebook

Condividi su Twitter

Condividi su Linkedin

Lo **Studio Legale BonelliErede** ha deciso di onorare la memoria del fondatore prof. Franco Bonelli bandendo annualmente **due borse di studio** intitolate al nome di Franco Bonelli e riservate a cittadini dell’Unione Europea laureati in Giurisprudenza che desiderino perfezionare in uno Stato, diverso da quello di provenienza, purché in Europa o negli Stati Uniti d’America, gli studi negli  
specifici campi tematici oggetto degli scritti di Franco Bonelli (il diritto societario e il governo delle imprese, le privatizzazioni, il diritto del commercio internazionale, la prevenzione della corruzione nelle società, la disciplina del danno ambientale), attraverso la frequenza di un corso di studi o lo svolgimento di un programma di ricerca.  
  
Al fine di presentare le due Borse di Studio, lo Studio ha deciso di organizzare **un evento dedicato nella settimana del 7 aprile 2025**, presso la sede di Via Barozzi a Milano e con la possibilità di collegamento da remoto. **Gli interessati potranno inviare la loro adesione entro il 2 aprile 2025**, scrivendo all’indirizzo e-mail: [BonelliErede.Formazione@belex.com](mailto:BonelliErede.Formazione@belex.com), e indicando nell’oggetto “Adesione alla Presentazione delle Borse di Studio Prof. Franco Bonelli, ed. 2025”.

**Requisiti di partecipazione:**  
  
1. Possono partecipare al concorso per l’assegnazione delle borse di studio coloro che sono in possesso dei seguenti requisiti:  
a) cittadinanza italiana o di un altro stato membro dell’Unione Europea;  
b) laurea magistrale in Giurisprudenza o un titolo equivalente conseguita anteriormente al 31 dicembre 2024, con un punteggio non inferiore a 105 presso una università italiana o un punteggio  
equivalente presso un’università di uno stato dell’Unione Europea;  
c) adeguata conoscenza della lingua straniera utilizzata nel programma di studio o di ricerca prescelti per la fruizione della borsa.  
2. Non possono partecipare al concorso per l’assegnazione delle borse di studio i Professori o Ricercatori universitari (di qualsiasi tipo).

**Domanda di partecipazione:**  
  
La **domanda di partecipazione** al concorso dovrà essere inviata tramite e-mail all’indirizzo [BonelliErede.Formazione@belex.com](mailto:BonelliErede.Formazione@belex.com) **entro il termine perentorio del 24 aprile 2025**.

**Consulta il [bando](Bando%20Borsa%20Prof.%20F.%20Bonelli%202025.pdf).**

#### Condividi su:

Condividi su Facebook
Condividi su Twitter
Condividi su Linkedin

[Contattaci](home-contatti "Contattaci")