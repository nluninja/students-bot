# Pagina: https://studenticattolica.unicatt.it/inizia-uno-stage-info-stage-e-procedure-di-attivazione

## Profondità: 1

[Stage e lavoro](home-stage-e-lavoro)



# Inizia uno stage

Lo stage rappresenta una chiave di accesso al mondo del lavoro con cui puoi **sperimentare "sul campo" le nozioni apprese** durante il tuo percorso di studi e valutare la reale motivazione rispetto alle tue aspettative professionali future.

L’Università Cattolica ha compreso il valore di questo strumento, inserendolo nella maggior parte dei corsi di studio e attribuendo crediti formativi per il conseguimento del titolo.

Le modalità di attribuzione dei crediti e il loro numero variano a seconda delle disposizioni delle singole Facoltà e Corsi di Laurea.  
  
**Prima di attivare uno stage curriculare con crediti è necessario conoscere il Regolamento Stage del Corso di laurea e contattare il tutor di tirocinio di Facoltà.**

Qui di seguito, trovi tutto ciò che devi sapere riguardo allo stage:

**Soggetti coinvolti:** ente promotore (Università Cattolica), azienda ospitante e studente/laureato tirocinante.  
**Documentazione necessaria:**convenzione tra ente promotore e azienda ospitante e progetto formativo e di orientamento.  
**Coperture assicurative:** sono a carico dell’Università Cattolica l'assicurazione dei tirocinanti contro gli infortuni sul lavoro presso l'INAIL, nonché per la responsabilità civile verso terzi presso idonea compagnia assicuratrice.  
**Tutor stage:** i tutor di tirocinio previsti dalla normativa sono due: il tutor universitario (responsabile didattico-organizzativo delle attività) e il tutor aziendale (responsabile dell'inserimento dei tirocinanti nella realtà lavorativa).  
**Durata stage:** tirocini extracurriculariper laureati durata minima due mesi, durata massima sei mesi presso la stessa azienda. Per i soggetti portatori di handicap, la durata massima si estende a ventiquattro mesi e non è prevista la durata minima. L'Università Cattolica attiva tirocini extracurriculari per laureati entro dodici mesi dal conseguimento del titolo di studio laurea/master. Per attivare tirocini extracurriculari per laureati con durata superiore ai sei mesi è necessario rivolgersi ad altro ente promotore.   
**Cittadini stranieri:**la normativa è valida anche per i cittadini comunitari che svolgano esperienze professionali in Italia, anche nell'ambito di programmi comunitari, in quanto compatibili con la regolamentazione degli stessi, nonché ai cittadini extracomunitari secondo principi di reciprocità.

**L’attivazione dei tirocini extracurriculari presso sedi operative situate al di fuori della Regione Lombardia prevede il rispetto delle disposizioni emanate dalle diverse Regioni e - di norma - l’utilizzo delle piattaforme digitali predisposte a tal fine: ciò comporta un significativo ampliamento dei tempi di gestione delle relative pratiche.**

**Prima di avviare la procedura sul portale STEP, invitiamo gli interessati a prendere tempestivamente contatto con il Servizio Stage e placement per verificare che la data di avvio del tirocinio sia compatibile con il disbrigo delle formalità amministrative richieste.**

### Normativa sugli stage

* d.g.r. 7763/2018 - Approvazione indirizzi regionali in materia di tirocini [Download](sep-d.g.r._7763_2018_-_Approvazione_indirizzi_regionali_in_materia_di_tirocini.pdf)
* d.d.s. 6286/2018 - Approvazione disposizioni attuative degli indirizzi regionali in materia di tirocini [Download](sep-d.d.s._6286_2018_-_Approvazione_disposizioni_attuative_degli_indirizzi_regionali_in_materia_di_tirocini.pdf)
* Allegato A - Indirizzi regionali in materia di tirocini [Download](sep-Allegato_A_-_Indirizzi_regionali_in_materia_di_tirocini.pdf)

### Procedure di attivazione tirocini

* Clicca qui per scaricare: [attivazione tirocinio curriculare con cfu](Guida%20al%20portale%20STEP%20-%20Stage%20con%20CFU.pdf "Guida al portale STEP - tirocinio curriculare con cfu")
* Clicca qui per scaricare: [attivazione tirocinio curriculare a zero cfu](Guida%20al%20portale%20STEP%20-%20Stage%200%20CFU.pdf "Guida al portale STEP - tirocinio curriculare a zero cfu")
* Clicca qui per scaricare: [attivazione tirocinio extracurriculare per laureati](Guida%20al%20portale%20STEP%20-%20Stage%20Extracurriculare.pdf "Guida al portale STEP - tirocinio extracurriculare per laureati")
* Clicca qui per scaricare: [Modulo di comunicazione per trasferte all'estero](MODULO_DI_COMUNICAZIONE_TRASFERTA_ESTERO%202022.doc "Modulo di comunicazione trasferta estera")

[Info stage e procedure di attivazione](#submenu__wrapper "Info stage e procedure di attivazione")

* [Offerte di stage](inizia-uno-stage-offerte-di-stage "Offerte di stage")
* [Info stage e procedure di attivazione](inizia-uno-stage-info-stage-e-procedure-di-attivazione "Info stage e procedure di attivazione")
* [Tutor di tirocinio curricolare](inizia-uno-stage-tutor-di-tirocinio-curricolare "Tutor di tirocinio curricolare")

[Contattaci](home-contatti "Contattaci")