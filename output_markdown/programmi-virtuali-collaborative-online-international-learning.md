# Pagina: https://studenticattolica.unicatt.it/programmi-virtuali-collaborative-online-international-learning

## Profondità: 2

[Esperienze all'estero](home-esperienze-all-estero)



# Programmi virtuali

## Collaborative Online International Learning

Con i COIL (Collaborative Online International Learning) è possibile partecipare ad uno scambio virtuale con studenti di tutto il mondo, vivere una significativa esperienza interculturale all’interno del proprio percorso di studi e chiedere il riconoscimento dei CFU.

#### Cosa sono i COIL?

I COIL (Collaborative Online International Learning) sono programmi di scambio virtuale tra studenti Cattolica e studenti di università estere.

I COIL consentono agli studenti di internazionalizzare il proprio curriculum entrando a far parte di una classe internazionale e di vivere una significativa esperienza interculturale all’interno del proprio percorso di studi.

Per qualificarsi come COIL, le attività devono necessariamente soddisfare tutte le seguenti condizioni:

* **COLLABORATIVE**: i docenti co-insegnano nel programma su un piano di parità e gli studenti sono messi in condizione di dover cooperare in modo efficace ed efficiente per produrre i risultati richiesti dall’attività
* **ONLINE**: l’interazione tra studenti e docenti in questione avviene prevalentemente o esclusivamente online
* **INTERNATIONAL**: l’attività si svolge tra studenti e docenti di due (o più) paesi diversi, che porta allo sviluppo di competenze internazionali e interculturali
* **LEARNING**: i moduli COIL sono attività di apprendimento e dovrebbero essere parte integrante del curriculum, non un «extra» facoltativo e irrilevante.

In sintesi, solo se un’attività didattica soddisfa tutte queste caratteristiche dovrebbe essere riconosciuta come un vero e proprio scambio virtuale.

#### Perché iscriversi ai programmi COIL?

* **AUMENTANO LE TUE SKILLS!**  
  Le competenze interculturali sono tra le più richieste nel mondo del lavoro e anche migliorare la lingua non è male!
* **SONO INCLUSIVI!**  
  Molti studenti non possono svolgere un programma di mobilità all’estero per diverse ragioni (economiche, famigliari, di salute…). Questo programma permette proprio a tutti di vivere un’esperienza internazionale anche senza dover necessariamente andare all’estero.
* **TI PREPARANO PER IL FUTURO!**  
  L’esperienza all’estero ti terrorizza? Nuovo paese, nuova cultura, nuova lingua… Questo programma ti aiuta a familiarizzare con tutti questi aspetti e a conoscere una nuova realtà prima di andarci di persona.
* **SONO RICONOSCIUTI!**  
  I COIL sono programmi approvati dalla tua Facoltà ed è previsto il riconoscimento di CFU.

#### Per chi?

I COIL si rivolgono agli studenti di determinate Facoltà e corsi di laurea e si svolgono in lingua inglese.

Per partecipare non è prevista una media minima e non è necessario dimostrare il proprio livello linguistico, anche se è consigliato avere una buona conoscenza della lingua inglese.

#### Quando ci si iscrive?

Potrai iscriverti a partire da ottobre ma attenzione: la chiusura delle iscrizioni è diversa per ogni programma!

#### Quando si svolgono i COIL?

Nel primo o nel secondo semestre per un periodo tra le 4 e le 10 settimane.

#### Come iscriversi?

1. Scegli il COIL che fa per te
2. Accedi al [Portale Mobilità Internazionale](https://mobilita-outgoing.unicatt.it/outgoing/), seleziona programmi **Virtuali Studio** e completa l’iscrizione al programma. I programmi virtuali prevedono tutti una programme fee di 80€.
3. Richiedi il riconoscimento dei CFU: trovi le indicazioni disponibili nella dashboard del programma dopo l’accettazione.

[Scopri i COIL disponibili](collaborative-online-international-learning-coil-disponibili)

### Contatti

**Cattolica International - sede di Brescia**  
@: [ucsc.international-bs@unicatt.it](mailto:ucsc.international-bs@unicatt.it)  
Tel. +39 030 2406250

[Collaborative Online International Learning](#submenu__wrapper "Collaborative Online International Learning")

* [Corsi di Lingua](programmi-virtuali-corsi-di-lingua "Corsi di Lingua")
  [Apri/chiudi navigazione](#asub-d6410f5b-37d6-4946-89d4-eebbbd365c25 "Apri/chiudi navigazione")
  + [Keiron - corsi di lingua online personalizzati](corsi-di-lingua-keiron-corsi-di-lingua-online-personalizzati "Keiron - corsi di lingua online personalizzati")
  + [San Tichon - corsi online di lingua russa](corsi-di-lingua-san-tichon-corsi-online-di-lingua-russa "San Tichon - corsi online di lingua russa")
* [Tirocinio Maeci – Crui](programmi-virtuali-tirocinio-maeci-crui-2021 "Tirocinio Maeci – Crui")
* [Virtual Internship](programmi-virtuali-virtual-internship "Virtual Internship")
* [Collaborative Online International Learning](programmi-virtuali-collaborative-online-international-learning "Collaborative Online International Learning")
  [Apri/chiudi navigazione](#asub-0eb34685-f690-4328-bbd3-6924c638ce09 "Apri/chiudi navigazione")
  + [COIL disponibili](collaborative-online-international-learning-coil-disponibili "COIL disponibili")
* [Italian Assistant Teachers Online](programmi-virtuali-italian-assistant-teachers-online "Italian Assistant Teachers Online")
* [Virtual Exchange Programs](programmi-virtuali-virtual-exchange-programs "Virtual Exchange Programs")
  [Apri/chiudi navigazione](#asub-61e38313-f4fd-4db8-9a93-6bb5963932bc "Apri/chiudi navigazione")
  + [Soliya Connect Programme](virtual-exchange-programs-soliya-connect-programme "Soliya Connect Programme")

[Contattaci](home-contatti "Contattaci")