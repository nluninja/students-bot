# Pagina: https://studenticattolica.unicatt.it/tutorato-di-gruppo-che-cosa-e-un-tutor-di-gruppo

## Profondità: 1

[Servizi e campus life](home-servizi-e-campus-life)



# Tutorato di gruppo

## Un servizio su cui contare

Sono oltre 90 i tutor attivi sui corsi di laurea triennali, a ciclo unico e magistrali di tutte le Facoltà.

Il ruolo del tutor viene ricoperto da una studentessa o da uno studente meritevole che mette a disposizione la propria esperienza e il proprio tempo per **accogliere e accompagnare** nel percorso universitario coloro che stanno frequentando il medesimo corso di laurea.

Il suo compito è facilitare l’inserimento delle matricole nel contesto accademico, fornire informazioni utili, offrire momenti di consulenza individuale, o di gruppo, su questioni didattiche e aiutare coloro che si trovano in difficoltà.

### Che cosa può fare il Tutor per te?

Il servizio di tutorato di gruppo è attivo per tutte le facoltà dell’Ateneo.

I tutor sono a disposizione delle studentesse e degli studenti settimanalmente, di persona, telefonicamente o via email; nella sezione *Chi è il tuo tutor?* scopri come incontrarlo.

Se sei una matricola di un corso triennale, a ciclo unico o magistrale, il tutor può aiutarti a comporre l’orario delle lezioni, a consultare i programmi dei corsi, a capire quali sono i servizi presenti in Università e come usufruirne, a navigare il sito e a utilizzare iCatt e Blackboard. Tieni sempre controllato il tuo indirizzo di posta iCatt: il tutor ti contatterà per invitarti a partecipare agli incontri informativi e di socializzazione indispensabili per portare avanti con profitto la tua esperienza universitaria!

Inoltre, se sei una studentessa o uno studente del secondo o del terzo anno della laurea triennale o a ciclo unico, puoi rivolgerti al tutor per ricevere consigli personalizzati relativi al metodo e all’organizzazione dello studio.

[Diventare Tutor](tutorato-di-gruppo-diventa-tutor)
[Trova il tuo tutor](tutorato-di-gruppo-trova-il-tuo-tutor)

### Un grande investimento della nostra Università per il bene degli studenti

[![michele faldi](faldi.jpg)](https://www.youtube.com/watch?v=_adJkXqYQ_4)

### L'importanza dell'accompagnamento nella relazione tutor-studente

[![Prof.ssa Barbara Bertani - Formatrice Tutor di gruppo](video1.jpg)](https://www.youtube.com/watch?v=8ewP7AW6634)

[Chi è un tutor di gruppo](#submenu__wrapper "Chi è un tutor di gruppo")

* [Chi è un tutor di gruppo](tutorato-di-gruppo-che-cosa-e-un-tutor-di-gruppo "Chi è un tutor di gruppo")
* [Diventa tutor](tutorato-di-gruppo-diventa-tutor "Diventa tutor")
* [Trova il tuo tutor](tutorato-di-gruppo-trova-il-tuo-tutor "Trova il tuo tutor")

[Contattaci](home-contatti "Contattaci")