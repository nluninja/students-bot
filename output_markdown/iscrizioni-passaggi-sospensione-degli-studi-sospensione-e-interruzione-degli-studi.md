# Pagina: https://studenticattolica.unicatt.it/iscrizioni-passaggi-sospensione-degli-studi-sospensione-e-interruzione-degli-studi

## Profondità: 2

[Polo studenti](home-polo-studenti)



# Iscrizioni, passaggi, sospensione degli studi

### Sospensione e interruzione degli studi

#### Sospensione degli studi e iscrizione ad un altro corso

La normativa permette l’iscrizione contemporaneamente a due Corsi di Studio nei casi previsti dalla normativa vigente (L.33/2022 e successivi dd.mm attuativi).

Gli studenti regolarmente iscritti a un corso di studio triennale o magistrale/specialistico possono sospendere temporaneamente la carriera relativa al corso medesimo nel caso intendano iscriversi e frequentare, avendone i requisiti, un master universitario di 1° o 2° livello, una scuola di specializzazione, un dottorato di ricerca.

Al termine della sospensione gli studenti possono riprendere il corso di studio interrotto a condizione che il corso stesso sia ancora attivo.

Per presentare la richiesta è necessario recarsi al Polo studenti della sede di riferimento per la compilazione della "Domanda di sospensione”.

Per presentare la richiesta di sospensione è necessario essere in regola con i pagamenti dei contributi scaduti all’atto della presentazione della domanda.

A partire dalla data di presentazione della "Domanda di sospensione" non è più consentito sostenere esami.

#### Interruzione degli studi senza rinnovo iscrizione

L’attività didattica e il sostenimento degli esami possono essere sospesi per un massimo di 5 anni accademici consecutivi senza il rinnovo di iscrizione. Trascorsi i cinque anni, gli studenti che non rinnovano l’iscrizione cessano dalla qualità di studente.

Per maggiori informazioni vedi l'Art. 10 del [Regolamento Didattico d'Ateneo](https://www.unicatt.it/ateneo/universita-cattolica/regolamenti.html#accordion-f83282a6ec-item-980f44bb02), Titolo I - Norme generali.

#### Interruzione degli studi per inattività didattica

In caso di mancato superamento degli esami per un massimo di 5 anni accademici consecutivi (8 anni per i corsi del Vecchio Ordinamento), dopo la normale durata del corso di studi a fronte di rinnovo iscrizione, lo studente cessa dalla sua qualità di studente.

Per maggiori informazioni vedi l'Art. 10 del [Regolamento Didattico d'Ateneo](https://www.unicatt.it/ateneo/universita-cattolica/regolamenti.html#accordion-f83282a6ec-item-980f44bb02), Titolo I - Norme generali.

#### Ripresa studi dopo uno o più anni di interruzione

Per riprendere gli studi dopo il periodo di interruzione, e comunque entro i limiti massimi consentiti per non incorrere nella decadenza, è necessario presentarsi al Polo studenti della sede di riferimento per la regolarizzazione delle iscrizioni mancanti e per la compilazione della “Domanda di ricognizione” oppure prenotando un appuntamento dalla pagina personale iCatt.

Per maggiori informazioni è necessario consultare la [Normativa generale per la determinazione dei contributi universitari.](https://www.unicatt.it/ammissione/costi-e-opportunita/quanto-costa-studiare-in-cattolica.html)

[Sospensione e interruzione degli studi](#submenu__wrapper "Sospensione e interruzione degli studi")

* [Iscrizione studente a tempo parziale](iscrizioni-passaggi-sospensione-degli-studi-iscrizione-studente-a-tempo-parziale "Iscrizione studente a tempo parziale")
* [Contemporanea iscrizione](iscrizioni-passaggi-sospensione-degli-studi-contemporanea-iscrizione "Contemporanea iscrizione")
* [Sostegno alla maternità e alla genitorialità](iscrizioni-passaggi-sospensione-degli-studi-sostegno-alla-maternita-e-alla-genitorialita "Sostegno alla maternità e alla genitorialità")
* [Carriera alias](iscrizioni-passaggi-sospensione-degli-studi-carriera-alias "Carriera alias")
* [Frequenza a corsi singoli](iscrizioni-passaggi-sospensione-degli-studi-frequenza-a-corsi-singoli "Frequenza a corsi singoli")
* [Passaggio interno di corso di laurea](iscrizioni-passaggi-sospensione-degli-studi-passaggio-interno-di-corso-di-laurea "Passaggio interno di corso di laurea")
* [Trasferimenti](iscrizioni-passaggi-sospensione-degli-studi-trasferimenti "Trasferimenti")
* [Seconde lauree, ripresa carriera](iscrizioni-passaggi-sospensione-degli-studi-seconde-lauree-ripresa-carriera "Seconde lauree, ripresa carriera")
* [Rinuncia studi](iscrizioni-passaggi-sospensione-degli-studi-rinuncia-studi "Rinuncia studi")
* [Sospensione e interruzione degli studi](iscrizioni-passaggi-sospensione-degli-studi-sospensione-e-interruzione-degli-studi "Sospensione e interruzione degli studi")

[Contattaci](home-contatti "Contattaci")