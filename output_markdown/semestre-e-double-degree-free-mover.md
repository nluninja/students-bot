# Pagina: https://studenticattolica.unicatt.it/semestre-e-double-degree-free-mover

## Profondità: 2

[Esperienze all'estero](home-esperienze-all-estero)



# Free mover

**Sono aperte le iscrizioni per partire il 1° semestre 2025/26 e chiuderanno il 27 giugno 2025**

Il programma Free Mover è rivolto a tutti gli studenti regolarmente iscritti in Università Cattolica del Sacro Cuore e permette di richiedere alle Università estere, europee ed extraeuropee che hanno un accordo con la propria Facoltà, di trascorrere un semestre a proprie spese presso l’Ateneo estero.

#### Info sessions

|  |  |  |
| --- | --- | --- |
| **Data** | **Ora** | **Modalità** |
| 26 marzo 2025 | 16.30 - 17.30 | in presenza, campus di Milano - sede di via Carducci (controllare l'aula in portineria) |
| 8 maggio 2025 | 16.30 - 17.30 | in presenza, campus di Milano - sede di via Carducci (controllare l'aula in portineria) |

#### Chi può iscriversi?

Possono iscriversi al programma tutti gli studenti delle Facoltà citate sopra che siano regolarmente iscritti in Cattolica.

RESTRIZIONI: gli studenti della Facoltà di Economia (sedi di Milano e Roma) e Interfacoltà Economia - Lettere possono partire solo dal terzo anno di corso.

#### Scelta della destinazione

Lo studente interessato a partecipare al programma deve prendere contatto con le Università che hanno un accordo con la propria Facoltà.

Lo studente deve verificare i seguenti punti:

* È possibile essere ammessi presso queste Università come Free Mover, cioè come studenti a pagamento (è a completa discrezione della singola destinazione accettare o meno lo studente Free Mover)
* Verificare le condizioni e i costi del semestre all’estero presso ciascuna destinazione
* Verificare l’offerta accademica disponibile per lo studente Free Mover
* Chiedere indicazioni sulla procedura d’iscrizione all’Ateneo estero e le scadenze per l’inoltro della candidatura.

#### Casi particolari

* **La destinazione di mio interesse non ha un accordo con la mia Facoltà:**  
  Se la destinazione selezionata non ha un accordo con la Facoltà, l’approvazione della mobilità sarà confermata dal riconoscimento esami che dovrà essere richiesto ai referenti disciplinari delle varie Facoltà.
* **L’Università di destinazione mi propone una mobilità in forma “Exchange”:**  
  La mobilità in forma “Exchange” è possibile solo vincendo un posto messo a bando tramite il programma Exchange. Cattolica International deve essere informata di questa proposta, per chiarire con il partner la posizione Free Mover, cioè “studente a pagamento”.

#### Approvazione esami

Per sottoporre le richieste di approvazione esami è necessario seguire le indicazioni della propria Facoltà riportate a [questa pagina](https://studenticattolica.unicatt.it/informazioni-utili-approvazione-esami).

L’approvazione degli esami deve essere chiesta in fase di iscrizione al programma e comunque prima della partenza.

La richiesta di approvazione è responsabilità di ciascuno studente.

#### Assicurazione e Student Safety Package

Tutti gli studenti saranno coperti dalla polizza assicurativa stipulata dall’Università in collaborazione con Axa.

Oltre ad essa, sarà attivato lo “Student Safety Package”, che darà la possibilità di scaricare l’APP “Safety Check Students” per la geolocalizzazione e per le comunicazioni istantanee in caso di emergenza.

Maggiori informazioni sulla modalità di attivazione verranno fornite agli studenti che si iscriveranno al bando. Si sottolinea che Università Cattolica non sarà in grado di garantire la partenza degli studenti qualora il contesto internazionale o del paese di destinazione non permettesse di svolgere in sicurezza la mobilità.

#### Info session

Per informazioni sulle candidature free mover, scrivici via email o contattaci telefonicamente.

#### Iscrizione al programma

Per procedere all’iscrizione occorre essere in possesso della lettera ufficiale di accettazione da parte dell’Ateneo estero, che dovrà essere caricata all’interno della candidatura e validata dall’Ufficio Internazionale.

L’iscrizione prevede il pagamento dell’application fee e del pacchetto assicurativo Student Safety Package all’atto di iscrizione, al costo di 135€.

[Iscriviti ora](https://mobilita-outgoing.unicatt.it/outgoing)

#### Indicazioni per gli studenti della Facoltà di MEDICINA E CHIRURGIA (sede di Roma)

**STEP 1**   
Completare l’application online accedendo dalla propria pagina personale Icatt alla voce Servizi e opportunità > Mobilità internazionale > Bandi di mobilità > nel menù a tendina selezionare Accordi bilaterali.

**STEP 2**   
Leggere con attenzione le indicazioni relative all’[Approvazione esami prima della partenza](https://studenticattolica.unicatt.it/informazioni-utili-approvazione-esami) ed allegare alla domanda online l’Exchange plan e l’e-mail di accettazione da parte dell’ateneo estero

**STEP 3**   
[Pagare online](https://www.unicatt.it/iscrizioneonline-eventi/default.asp?ID_Ufficio=&idpagam=11584&pk1_evento=0&per_studenti_UC=0100) con carta di credito l’application fee ed il pacchetto assicurativo Student Safety Package all’atto di iscrizione, al costo di 135€

**Contatti**   
Cattolica International – ROMA  
Tel. +39 06 3015 5819  
@: [ucsc.international-rm@unicatt.it](mailto:ucsc.international-rm@unicatt.it)

### Contatti

**Cattolica International - MILANO**  
Tel: 02 7234 5252  
@: [info.outbound@unicatt.it](mailto:info.outbound@unicatt.it)

**Cattolica International - BRESCIA**  
Tel: 030 2406 250  
@: [ucsc.international-bs@unicatt.it](mailto:ucsc.international-bs@unicatt.it)

**Cattolica International - PIACENZA**  
Tel: 0523 599 107  
@: [programmi.internazionali-pc@unicatt.it](mailto:programmi.internazionali-pc@unicatt.it)

**Cattolica International - ROMA**  
Tel: +39 06 3015 5819  
@: [ucsc.international-rm@unicatt.it](mailto:ucsc.international-rm@unicatt.it)

[Free Mover](#submenu__wrapper "Free Mover")

* [Exchange (Erasmus+ & Overseas)](semestre-e-double-degree-exchange-erasmus-e-overseas "Exchange (Erasmus+ & Overseas)")
  [Apri/chiudi navigazione](#asub-91fe335e-39d2-4c7c-9c3b-35c2a2da362a "Apri/chiudi navigazione")
  + [Requisiti Linguistici](exchange-erasmus-e-overseas-requisiti-linguistici "Requisiti Linguistici")
  + [Destinazioni](exchange-erasmus-overseas-destinazioni "Destinazioni")
  + [Iscrizioni e selezioni](exchange-erasmus-e-overseas-iscrizioni-e-selezioni "Iscrizioni e selezioni")
  + [Esiti selezioni e assegnazioni](exchange-erasmus-e-overseas-esiti-selezioni-e-assegnazioni "Esiti selezioni e assegnazioni")
* [Study Abroad](semestre-e-double-degree-study-abroad "Study Abroad")
  [Apri/chiudi navigazione](#asub-dd4fa952-c514-44bb-8b6d-7094c7f784eb "Apri/chiudi navigazione")
  + [Destinazioni](study-abroad-destinazioni "Destinazioni")
  + [Requisiti linguistici](study-abroad-requisiti-linguitici "Requisiti linguistici")
  + [Iscrizioni e selezioni](study-abroad-iscrizioni-e-selezioni "Iscrizioni e selezioni")
  + [Esiti selezioni e assegnazioni](study-abroad-esiti-selezioni-e-assegnazioni "Esiti selezioni e assegnazioni")
* [ISEP Exchange](semestre-e-double-degree-isep "ISEP Exchange")
  [Apri/chiudi navigazione](#asub-dfb1551d-429d-4fc0-9fb4-3fcb832bb494 "Apri/chiudi navigazione")
  + [Destinazioni](isep-destinazioni "Destinazioni")
  + [Requisiti linguistici](isep-requisiti-linguistici "Requisiti linguistici")
  + [Iscrizioni e selezioni](isep-iscrizioni-e-selezioni "Iscrizioni e selezioni")
  + [Esiti selezioni e assegnazioni](isep-esiti-selezioni-e-assegnazioni "Esiti selezioni e assegnazioni")
  + [ISEP Management Internazionale](isep-isep-management-internazionale "ISEP Management Internazionale")
* [Free Mover](semestre-e-double-degree-free-mover "Free Mover")
* [Double Degrees](semestre-e-double-degree-double-degrees "Double Degrees")

[Contattaci](home-contatti "Contattaci")